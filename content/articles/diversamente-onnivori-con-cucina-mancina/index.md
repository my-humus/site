---
title: 'Diversamente onnivori con Cucina Mancina'
date: '2015-02-26T00:00:40+00:00'
description: ''
featuredImage: ../uploads/2015/02/banner-cucina-mancina-150x150.jpg
category:
    - Cucina naturale
tags:
    - Alimentazione
    - 'food community'
    - Mangiare consapevole
    - Sostenibilità

_yoast_wpseo_focuskw:
    - 'cucina mancina'
_yoast_wpseo_title:
    - 'Cucina Mancina premia la diversità alimentare - MyHumus'
_yoast_wpseo_metadesc:
    - 'Cucina Mancina è una food community che soddisfa le richieste e le esigenze di tutti coloro che mangiano differente, per scelta o per necessità.'
_yoast_wpseo_linkdex:
    - '84'

_yoast_wpseo_primary_category:
    - '92'
---


Perché essere vegetariani, vegani, celiaci o intolleranti a determinati cibi non deve costituire un problema. Per lo meno non al giorno d'oggi!

Per quanto mi riguarda, sono stata vegetariana per 2 anni e mezzo e posso dire che sia stata un'esperienza di fortissima crescita personale, un percorso incredibilmente affascinante e ricco di stimoli che mi ha permesso di incontrare tante persone interessanti.

Ai tempi della mia scelta alimentare vivevo in famiglia, e ricordo ancora il giorno in cui lo annunciai a mia madre: *"Mamma, volevo solo dirti che da oggi sarò vegetariana"*.

Lei mi fissò per alcuni istanti con un'espressione fra il nulla e il vago, immobile, poi manifestò tutto il suo terrore attraverso la formulazione di una semplice domanda: *"Che ti cucino d'ora in avanti, tesoro mio?!"*. Fu il panico.

Se c'era una cosa che, ai tempi, mi infastidiva, erano le innumerevoli difficoltà nel riuscire a trovare punti vendita e ristoranti adatti alle mie esigenze. Ciò comportava non pochi disagi e, in alcuni casi, la rinuncia a partecipare a cene insieme agli amici "onnivori".

Credo che nessuno debba sentirsi diverso qualora non possa (o non voglia) mangiare un determinato cibo. Sono scelte di vita, semplicemente.

Ma torniamo al presente. Qualche tempo fa, mentre stavo passeggiando per le stradine di Rovereto (la cittadina in cui collaboro con [Progetto Manifattura](http://www.progettomanifattura.it)), mi sono imbattuta per puro caso in un coloratissimo volantino che riportava il nome di un sito piuttosto accattivante: CucinaMancina ([www.cucinamancina.com](http://www.cucinamancina.com)).

Ormai avete imparato a conoscermi: non potevo non interessarmene! E così, tornata in appartamento, ho acceso immediatamente il computer per iniziare una serie di ricerche a tal proposito. Ed ho scoperto un sito meraviglioso!

<div class="wp-caption alignright" id="attachment_1188" style="width: 210px">[![Lorenza Dadduzio e Flavia Giordano](../uploads/2015/02/IMG_2669--200x300.jpg)](https://myhumus.com/wp-content/uploads/2015/02/IMG_2669-.jpg)Lorenza Dadduzio e Flavia Giordano.

Le co-founder di CucinaMancina sono Lorenza Dadduzio (direttore creativo e marketing) e Flavia Giordano (direttore editoriale e social), entrambe pugliesi innamorate del buon cibo e delle sue infinite declinazioni creative.

Lorenza, laureata in Communication Design con formazione in "Visual &amp; Interactive Design e Breanding dei Sistemi Territoriali", è titolare e direttore creativo, dal 2007, di [Metròfili - Visual Design Studio](http://www.metrofili.it), specializzato nello storytelling riguardante il cibo e il territorio. Dal 2009, inoltre, coordina processi di valorizzazione integrata e partecipata del territorio per conto di enti pubblici e privati (Rivisitazioni - Sistemi Ambientali e Culturali SAC Regione Puglia - Sentinelle d'Innovazione).

Flavia, invece, è laureata in Lettere con un MBA in "Gestione delle Imprese Turistiche" e lavora alle politiche per l'innovazione per la Regione Puglia - Arti, dove è project manager del programma "Laboratori dal Basso". Da 12 anni si occupa di fondi europei e di project management in ambito turistico-culturale ed enogastronomico per enti pubblici e privati (Coldiretti, Consorzio degli Operatori Turistici Pugliesi), sia in Italia che all'estero.

Sentiamo cosa ci racconta Lorenza...

***Ciao Lorenza! Come nasce questo progetto? Da quali esigenze e mancanze?***

"Ciao Anna! CucinaMancina, che è stata fondata nell'aprile 2013, è nata dall'incontro fra me e Flavia durante un corso organizzato dalla Regione Puglia nel 2012 per imparare a creare startup basate su tecnologia innovativa.[![cucinamancina_CARTORICETTA_F+++++++B_VERT_DEF](../uploads/2015/02/CARD_front_TOT--300x214.jpg)](https://myhumus.com/wp-content/uploads/2015/02/CARD_front_TOT-.jpg)

Da una cena del "senza-senza" con i compagni di corso, dove seduti allo stesso tavolo c'erano un'amica intollerante al lattosio, un vegetariano ed un celiaco, è nata l'idea di una *food community* dedicata ai "diversamente onnivori": vegetariani, vegani, intolleranti, allergici, curiosi alimentari e tutte quelle persone che seguono diete con pochi zuccheri, grassi e sodio.

Flavia ha inventato il nome e la grammatica attraverso la coniazione di un nuovo linguaggio inclusivo, a misura di mancino, dove la differenza va a braccetto con la creatività, ed io ne ho disegnato l'identità, mescolando le forchette parlanti di Munari, con i rebbi a forma di mani, e la "c" rovesciata di "copyleft", simbolo della massima condivisione ed elemento alla base di una community come la nostra.

L'intenzione era quella di dar vita ad una comunità cui queste persone sentissero di appartenere.

I bisogni di base da soddisfare attraverso il nostro operato erano ben chiari: semplificare la vita delle persone con problemi alimentari o semplicemente desiderose di variare la propria dieta, offrendo la possibilità di mangiare in modo differente e creativo e suggerendo luoghi in cui comprare e mangiare questi prodotti".

***In cosa consiste la vostra attività?***

"Si tratta di una community che unisce ricette, persone, luoghi e prodotti legati al mondo dell'alimentazione differente attraverso diversi strumenti.

Sul nostro sito proponiamo, ad esempio, un *ricettario multifiltro* che consente di scegliere e organizzare le ricette sulla base delle *mancinità*. Le persone che si iscrivono possono votare le ricette e proporne di nuove, oltre a presentare articoli di sana e creativa alimentazione, diventando a loro volta autori della community mancina. Tutti i contenuti vengono validati dalla redazione con l'ausilio di una nutrizionista, e c'è da dire che il ricettario multifiltro sta diventando un punto di riferimento per i mancini alimentari d'Italia.

<div class="wp-caption alignright" id="attachment_1189" style="width: 377px">[![Lo Store Locator](../uploads/2015/02/STORElocator_HOME--300x189.jpg)](https://myhumus.com/wp-content/uploads/2015/02/STORElocator_HOME-.jpg)Lo Store Locator.

Un altro strumento a disposizione è lo *Store Locator*, il primo motore di ricerca dell'alimentazione differente in Italia nel quale cercare o segnalare i luoghi in cui mangiare cibi differenti in Italia, il tutto in funzione della propria specifica mancinità.

Sono entrambi servizi attivi e funzionanti che vengono offerti gratuitamente alla comunità mancina sul sito di CucinaMancina oppure sull'app CucinaMancina, disponibile anche per il mercato Android.

Al momento stiamo lavorando anche allo sviluppo del *mercato mancino* che contiamo di far partire entro i prossimi mesi: si tratta di vetrine parlanti che ospiteranno i prodotti delle aziende agroalimentari dedicate alle diversità alimentari, raccontati e cucinati dagli chef e dai foodblogger della community.

Ovviamente, tutto il lavoro verrà svolto per pertinenza (lo chef vegano, ad esempio, tratterà esclusivamente i prodotti vegani, e così via).

Sarà una sorta di storytelling che mescolerà il tradizionale modello narrativo dei foodblogger al modello di vendita dei marketplace, consentendo agli utenti di acquistare in abbonamento i "cestini mancini" con i prodotti mancini in promozione e le cartoricette d'autore per cucinarli.

Il sito offre anche strumenti di *social fooding* che consentono di condividere e di salvare le ricette preferite, così come di interagire con esse".

***Quanto è sentito il tema del "mangiare differente" nel nostro Paese? Prendiamo come esempio un vegano o un vegetariano: riesce a trovare un'ampia offerta di luoghi in cui mangiare?***

"La situazione sta progressivamente migliorando, la consapevolezza delle diversità alimentari sta crescendo ed è sempre maggiore il numero di persone alla ricerca di questi cibi. E' il caso dei vegetariani, che, nel 2014, secondo [Eurispes](http://www.eurispes.eu), sono giunti ad essere oltre 4 milioni, rendendo l'Italia il paese europeo maggiormente *veg*.

CucinaMancina ha anticipato ciò che è diventato obbligatorio a fine 2014: rendere evidenti gli allergeni presenti nei menu dei ristoranti e sulle etichette dei prodotti alimentari. Noi le abbiamo chiamate "mancinità" e le segnaliamo già da ormai 2 anni.

A questo proposito, CucinaMancina offre ai ristoranti servizi di *mancinizzazione dei menu*: i nostri nutrizionisti analizzano le portate, suggerendo, eventualmente, lievi revisioni delle ricette affinché possano essere più inclusive, ed assegnano a ciascuna portata le mancinità, così come adesso la normativa impone. Inoltre, un restyling grafico aiuta a migliorare l'appeal e la visibilità dei contenuti, coerentemente con l'identità di ciascun ristorante.

E' giusto che chiunque, ovunque vada a mangiare, abbia la possibilità di sentirsi a casa senza avere la sensazione di essere diverso qualora non possa (o non voglia) mangiare un determinato cibo".

***Organizzate anche corsi ed eventi?***

"Nel nostro portale raccogliamo anche gli eventi mancini sul territorio italiano. Chef, associazioni ed enti: sono loro stessi a raccontarsi in prima persona iscrivendosi al sito.

CucinaMancina è molto impegnata anche sul fronte sociale ed etico: a questo proposito, lavoriamo con [Action Aid](http://www.actionaid.it/) o per conto di enti e aziende agroalimentari etiche nell'ambito di laboratori di cucina inclusiva a spreco zero (che è un'ulteriore nostra mancinità!)".

***A che punto del vostro cammino siete arrivate?***

"In meno di 2 anni di vita, CucinaMancina ha fatto parlare molto di sè, vincendo un finanziamento a fondo perduto pari a 70.000 € grazie al bando "Valore Assoluto"**,** così come una borsa di studio per frequentare a San Francisco la Startup School di [Mind the Bridge](http://mindthebridge.org).

[StartupItalia!](http://startupitalia.eu) ci ha incluse fra le 100 migliori startup del panorama italiano del 2014, e poi il riconoscimento per ben tre volte di "Best Food Startup" a marzo 2014 durante "La Repubblica delle Idee" con Riccardo Luna ed Ezio Mauro nonché, in settembre 2014, a Re-Food di [3040 ReGeneration](http://www.3enta4anta.it) presso il pastificio Rana.

StartupItalia! ha inoltre eletto CucinaMancina tra le 5 migliori food startup d'Italia e [Vanity Fair](http://www.vanityfair.it) ha inserito il nostro portale tra i 10 migliori siti dedicati al cibo sulla scena internazionale.

All'attivo abbiamo anche la pubblicazione di due volumi: [*Eat Different*](http://www.iodonna.it/casa/ricette-cucina/2014/eat-different-libro-ricette-chi-mangia-diversamente-401884973471.shtml), edito da Gribaudo-Feltrinelli, che ha registrato il tutto esaurito in 3 mesi, vendendo 2500 copie in tutta Italia (ora in ristampa con altre 2500 copie!) e [*La Puglia che mangia differente*](http://www.cucinamancina.com/posts.php?id=68&titolo=la-puglia-che-mangia-differente), promosso da [Unioncamere Puglia](http://www.unioncamerepuglia.it), realizzato in italiano e in inglese sia nella versione cartacea che come ebook in 5000 copie, con le ricette della tradizione pugliese rivisitate in chiave mancina da 50 chef e blogger della nostra community e cucinate con i prodotti tipici pugliesi e gli ingredienti di 50 aziende agroalimentari del territorio dedicate alle diversità alimentari".

![](https://myhumus.com/nextgen-attach_to_post/preview/id--1200)

Se sei un mancino alimentare in cerca di ricette senza glutine, lattosio e derivati animali, oppure se ti piace semplicemente sperimentare in cucina, [iscriviti](http://www.cucinamancina.com/registrati_private.php) alla community e colleziona le ricette del tuo cuore. Potrai anche [mappare l'Italia mancina](http://www.cucinamancina.com/segnala_locale.php) cercando o segnalando le pizzeria senza glutine o i negozi bio del tuo cuore.
Enjoy!

> Foto di copertina: [Brunifia](http://www.flickr.com/photos/23769126@N07/5860611964) via [Photopin](http://photopin.com).

