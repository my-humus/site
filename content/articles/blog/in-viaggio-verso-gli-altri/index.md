---
title: 'Scopri il turismo responsabile in Italia'
date: '2015-01-15T16:57:10+00:00'
description: 'Il viaggio come strumento per conoscere meglio sé stessi e gli altri, ma sempre in armonia con la natura. Scegli un turismo responsabile in Italia!'
featuredImage: ../uploads/2015/01/Cappuccini-3-Stefano-e-Paola_2-150x150.jpg
category:
    - Ecoprogetti
tags:
    - Avventura
    - Sostenibilità
    - Vacanze sostenibili
    - Viaggi
---


[![Silvia Salmeri](../uploads/2015/01/10469068_327825650702277_480197940241750412_o-300x238.jpg)](https://myhumus.com/wp-content/uploads/2015/01/10469068_327825650702277_480197940241750412_o.jpg)Silvia Salmeri.

Quanti modi ci sono per scegliere un turismo responsabile in Italia? Ma soprattutto, su cosa si basa la scelta di un viaggio?

Proviamo a pensarci: c'è chi viaggia per cercare delle risposte e chi per mettersi alla prova. C'è chi fugge il caos e chi parte per saziare la propria sete di conoscenza. C'è chi viaggia per non pensare a niente e chi desidera avere un po' di tempo per sé.
Si è soliti pensare di partire verso una destinazione. E se la destinazione, oltre a essere fisica, fosse anche *umana*?

Qualche tempo fa mi sono imbattuta in un sito molto interessante, quello di [Destinazione Umana](http://destinazioneumana.it).
Recita la Home

> Voglio conoscere persone, non mete fini a sé stesse. Voglio incontrare, scambiare e saziare così la mia sete di conoscenza. Voglio essere pellegrino, curioso esploratore e nomade con lo zaino sulle spalle. Voglio essere accolto con sensibilità ed originalità, come fossi il primo ad arrivare. Voglio apprezzare il valore più profondo di una storia.

[![](../uploads/2015/01/LogoDUsteso-2.png)](https://myhumus.com/wp-content/uploads/2015/01/LogoDUsteso-2.png)

In questi giorni ho avuto il piacere di intervistare **Silvia Salmeri**, co-founder di Destinazione Umana ed esperta di comunicazione e marketing.
Scopriamo insieme a Silvia la storia e lo scopo di questo bel progetto?

### Ciao, Silvia. Perché questo progetto?

> Ciao, Anna! La storia è lunga e nasce principalmente da me. Qualche tempo fa ho aperto un b&B sulle colline della Valsamoggia, il Comune in provincia di Bologna in cui abito.
>
> L'esperienza da *host* mi ha insegnato due cose: la prima è che per lavorare bene bisogna fare rete e affidarsi a chi di dovere. Questo se non si hanno il tempo e/o le competenze per promuovere adeguatamente la propria attività. La seconda è che gli ospiti erano sì interessati alla colazione e alle belle camere, ma erano soprattutto **alla ricerca di un contatto umano**. Cercavano un messaggio positivo.
>
> Dalla prima intuizione è nato [ViviSostenibile](http://vivisostenibile.net)), dalla seconda Destinazione Umana.

### Il viaggio introspettivo, di crescita personale, e quello verso una meta: sono due aspetti che considerate nella stessa misura?

[![](../uploads/2015/01/Cappuccini-3-Stefano-e-Paola-300x199.jpg)](https://myhumus.com/wp-content/uploads/2015/01/Cappuccini-3-Stefano-e-Paola.jpg)

> I luoghi sono per noi molto importanti e, in particolare, abbiamo a cuore la promozione delle aree rurali, quelle che non conosce nessuno. Vogliamo promuovere un turismo responsabile in Italia, appunto.
>
> Tuttavia, **al centro dell'attenzione mettiamo le persone**. Vogliamo creare un mondo interconnesso dove chiunque possa mettere a disposizione degli altri la propria esperienza. Ciò affinché diventi motivo di ispirazione.
>
> Aiutiamo le persone a vivere il **viaggio come crescita**, d'ispirazione e di **terapia per l'anima**.
>
> Li mettiamo in contatto con chi possa essergli d'aiuto in questo cammino, speriamo, alla ricerca della felicità.

### Spiegami meglio: in che modo fate vostri i principi di sostenibilità ambientale? Come proponete un turismo responsabile in Italia?

> Crediamo che chi si faccia portatore del valore del rispetto, lo abbia per tutto ciò che lo circonda: l'ambiente e le persone.
>
> Per questo non chiediamo che le strutture spuntino una lista di requisiti tecnici: sarebbe limitante, e anche un po' banale.
>
> Si tratta, invece, di un approccio rispettoso della vita a 360 gradi. **Chi si avvicina ai nostri progetti è già in linea coi valori della sostenibilità ambientale**. È già di per sé un turista responsabile.

<div class="wp-caption alignright" id="attachment_872" style="width: 310px">[![Destinazione Umana: luoghi, persone, esperienze](../uploads/2015/01/fede-du-300x300.jpg)](https://myhumus.com/wp-content/uploads/2015/01/fede-du.jpg)Destinazione Umana: luoghi, persone, esperienze.

### Cosa pensi che stia ricercando il vostro cliente-tipo?

> Risposte, ispirazioni, approfondimenti che solo persone con interessi, esperienze e valori simili ai suoi possono dargli.
>
> C'è chi è più interessato ai temi della sostenibilità ambientale, o abita in città e vuole capire com'è la vita in campagna. C'è chi è in crisi, vuole mollare tutto e cambiare vita, ma non sa come fare. Sente quindi il bisogno di confrontarsi con chi già ha affrontato questo percorso. Poi ci sono le persone interessate al mondo della *social innovation* e delle start-up, che sceglieranno un host *innovatore sociale* per approfondire questi temi.

### In linea generale, quanto interesse riscontrate da parte del pubblico giovane verso il turismo etico e sostenibile?

> Quantificarlo è difficile, ma posso dire che stiamo riscontrando **molto interesse dal pubblico più variegato**.
>
> Ne sono testimoni tutte le storie che ci sono arrivate grazie al contest, e che abbiamo pubblicato sulla nostra [mappatura partecipata](http://umap.openstreetmap.fr/en/map/destinazione-umana-versione-1_11367#8/44.277/10.739). Il numero di destinazioni umane iscritte, oltretutto, è raddoppiato da giugno, data di lancio del progetto.

<iframe allowfullscreen="allowfullscreen" frameborder="0" height="315" src="//www.youtube.com/embed/S8xEimR98HU" width="560"></iframe>

<iframe allowfullscreen="allowfullscreen" frameborder="0" height="315" src="//www.youtube.com/embed/OY_YHohBZUc" width="560"></iframe>
