---
title: 'In viaggio... verso gli altri'
date: '2015-01-15T16:57:10+00:00'
description: 'Il viaggio come strumento per conoscere meglio sé stessi e gli altri, ma sempre in armonia con la natura.'
featuredImage: ../uploads/2015/01/Cappuccini-3-Stefano-e-Paola_2-150x150.jpg
category:
    - Ecoprogetti
tags:
    - Avventura
    - Sostenibilità
    - Vacanze sostenibili
    - Viaggi
---


[![Silvia Salmeri](../uploads/2015/01/10469068_327825650702277_480197940241750412_o-300x238.jpg)](https://myhumus.com/wp-content/uploads/2015/01/10469068_327825650702277_480197940241750412_o.jpg)Silvia Salmeri.

Per quanto mi riguarda, in questi ultimi due anni le vacanze sono state solo un vago ricordo ed è già da un po' di tempo che mi interrogo su quale potrà essere la mia prossima meta.

Avete mai riflettuto su cosa si basi la scelta di un viaggio?

Proviamo a pensarci: c'è chi viaggia per cercare delle risposte e chi per mettersi alla prova; c'è chi sfugge il caos cui è abituato e chi, invece, parte per saziare la propria sete di conoscenza; c'è chi parte per non pensare a niente e chi, invece, vuole semplicemente permettersi il "lusso" di avere un po' di tempo per sé.

Si è soliti pensare di partire verso una destinazione. E se la destinazione, oltre ad essere fisica, fosse anche...umana?

Qualche tempo fa, navigando in rete, mi sono imbattuta in un sito davvero molto interessante e sono riuscita a trovare una risposta al suddetto quesito: il nome "Destinazione Umana" ([www.destinazioneumana.it](http://destinazioneumana.it)) lascia già presagire che si tratti di qualcosa che valga la pena scoprire più nel dettaglio, e al suo interno ci sono diversi spunti su cui, a mio parere, varrebbe la pena di riflettere.

Recita il manifesto: *"Voglio conoscere persone, non mete fini a sé stesse. Voglio incontrare, scambiare e saziare così la mia sete di conoscenza. Voglio essere pellegrino, curioso esploratore e nomade con lo zaino sulle spalle. Voglio essere accolto con sensibilità ed originalità, come fossi il primo ad arrivare. Voglio apprezzare il valore più profondo di una storia"*.[![](../uploads/2015/01/LogoDUsteso-2.png)](https://myhumus.com/wp-content/uploads/2015/01/LogoDUsteso-2.png)

Totalmente rapita da queste parole, figuratevi se potevo starmene con le mani in mano: ho subito contattato la redazione per saperne di più!

E così ho avuto il piacere di intervistare Silvia Salmeri, Co-Founder di Destinazione Umana nonché esperta di Comunicazione e Marketing.

Scopriamo insieme a Silvia la storia e lo scopo di questo bel progetto...

***Ciao Silvia, è un piacere poter parlare di Destinazione Umana su MyHumus. Come primissima cosa, mi piacerebbe partire dalle origini: cosa vi ha spinto a realizzare questo tipo di progetto?***

"Ciao Anna! La storia è lunga e nasce principalmente da me.

Laureata in Scienze Politiche, per quattro anni ho lavorato in un'azienda svolgendo un lavoro che mi è servito per fare esperienza, ma che non era assolutamente in linea con quelli che erano (e sono) i miei sogni.

Così, un giorno, ho dato vita, un po' per gioco, ad un blog e, dopo qualche mese, l'evoluzione degli eventi mi ha portata a licenziarmi e ad aprire un bed and breakfast sulle colline della Valsamoggia, il comune in provincia di Bologna in cui abito.

L'esperienza da *host* (terminata dopo un anno) mi ha insegnato due cose: la prima è che per lavorare bene bisogna fare rete con altri e affidarsi a chi di dovere se non si hanno il tempo e/o le competenze per promuovere adeguatamente la propria attività. La seconda è che gli ospiti erano sì interessati alla colazione e alle belle camere, ma erano soprattutto alla ricerca di un contatto umano, di un messaggio positivo e dell'entusiasmo che la mia storia incarnava.

Dalla prima intuizione è nato ViviSostenibile ([www.vivisostenibile.net](http://vivisostenibile.net)), dalla seconda Destinazione Umana ([www.destinazioneumana.it](http://destinazioneumana.it))".

***Il viaggio introspettivo, di crescita personale, e quello in direzione di una meta: sono due aspetti che considerate nella stessa misura?[![](../uploads/2015/01/Cappuccini-3-Stefano-e-Paola-300x199.jpg)](https://myhumus.com/wp-content/uploads/2015/01/Cappuccini-3-Stefano-e-Paola.jpg)***

"I luoghi sono per noi molto importanti e, in particolare, abbiamo a cuore la promozione delle aree rurali, quelle che non conosce nessuno.

Tuttavia, al centro dell'attenzione mettiamo le persone: la nostra visione è quella di creare un mondo interconnesso, dove chiunque - anche dalle zone più remote - possa mettere a disposizione degli altri la propria esperienza, affinché diventi motivo di ispirazione.

Aiutiamo le persone a vivere il viaggio come un momento di crescita, d'ispirazione e di terapia per l'anima.

Li mettiamo in contatto con chi possa essergli d'aiuto in questo cammino, speriamo, alla ricerca della felicità".

***Spiegatemi meglio: in che modo fate vostri i principi di sostenibilità ambientale?***

**"**Noi crediamo che chi si faccia portatore, in generale, del valore del rispetto lo abbia per tutto ciò che lo circonda: l'ambiente e le persone.

Per questo non chiediamo che le strutture spuntino una lista di requisiti tecnici: sarebbe limitante e anche un po' banale.

Si tratta, invece, di un approccio rispettoso della vita a 360° e, in genere, chi si avvicina ai nostri progetti è già in linea con i valori della sostenibilità ambientale".

<div class="wp-caption alignright" id="attachment_872" style="width: 310px">[![Destinazione Umana: luoghi, persone, esperienze](../uploads/2015/01/fede-du-300x300.jpg)](https://myhumus.com/wp-content/uploads/2015/01/fede-du.jpg)Destinazione Umana: luoghi, persone, esperienze.

***Che cosa pensate che stia ricercando il vostro utente-tipo?***

"Delle risposte, delle ispirazioni, degli approfondimenti che solo persone con interessi, esperienze e valori simili ai suoi possono dargli.

C'è chi è più fortemente interessato ai temi della sostenibilità ambientale o abita in città e vuole capire com'è la vita in campagna, magari per trasferircisi e aprire un agriturismo, e quindi si avvicina alla categoria di storie "rural"; c'è chi, invece, è in crisi, vuole mollare tutto e cambiare vita ma non sa come fare e sente il bisogno di confrontarsi con chi già ha affrontato questo percorso. Per questo partirà per conoscere uno dei nostri "scollocati"*;* infine, ci sono persone interessate al mondo della *social innovation* e delle start-up che sceglieranno un host "innovatore sociale" per approfondire insieme a lui questi temi".

***Che cosa è possibile fare, consultando il vostro sito?***

"Se sei un viaggiatore puoi:

- consultare la pagina "[Chi mi accoglie](http://destinazioneumana.it/chi-mi-accoglie/)", lasciarti ispirare da una storia e partire per una destinazione umana;
- segnalarci quella che, secondo te, è una destinazione umana, partecipando al nostro [contest](http://destinazioneumana.it/blog/2014/06/25/contest/);
- scaricare il nostro [manifesto](http://destinazioneumana.it/manifesto/) e appenderlo dove puoi sempre guardarlo.

Se invece sei un host, oltre a poter fare le cose appena citate, puoi contattarci e raccontarci la tua storia che verrà valutata per poter procedere all'[iscrizione](http://destinazioneumana.it/candidarsi/) alla nostra associazione. Questo perché, per noi, è molto importante filtrare le candidature che ci arrivano, in modo da garantire sempre un'alta qualità (e non quantità) delle destinazioni che proponiamo".

***In linea generale, quanto interesse riscontrate da parte del pubblico giovane? E dalle famiglie?***

"Quantificarlo è difficile, ma posso dire che in generale stiamo riscontrando molto interesse dal pubblico più variegato.

Ne sono testimoni tutte le storie che ci sono arrivate grazie al contest e che abbiamo pubblicato sulla nostra [mappatura partecipata](http://umap.openstreetmap.fr/en/map/destinazione-umana-versione-1_11367#8/44.277/10.739), oltre al fatto che il numero di destinazioni umane iscritte è raddoppiato da giugno, data di lancio del progetto".

<iframe allowfullscreen="allowfullscreen" frameborder="0" height="315" src="//www.youtube.com/embed/S8xEimR98HU" width="560"></iframe>

<iframe allowfullscreen="allowfullscreen" frameborder="0" height="315" src="//www.youtube.com/embed/OY_YHohBZUc" width="560"></iframe>

