---
title: '10 idee regalo per il tuo Natale green'
date: '2015-12-10T12:54:18+00:00'
description: 'Ho stilato un decalogo che vi salverà la pelle: che ne dite di optare per un Natale green?'
featuredImage: ../uploads/2015/12/jeff-christmas-150x150.jpg
category:
    - Green Mix
tags:
    - Acquisti consapevoli
    - Green
    - Natale
    - Sostenibilità
---


Lo so, anche quest'anno siamo alle solite: **Natale si avvicina e non avete la più pallida idea di cosa regalare**. Si dice sempre: "*Sai com'è, abbiamo tutto*", "*Eh ma non conosco i suoi gusti*", "*Senti io glielo compro e poi, al massimo, torna in negozio e lo cambia con qualcos'altro...*".

[![natale, feste, sostenibilità](../uploads/2015/12/chelsea-francis-300x200.jpg)](https://myhumus.com/wp-content/uploads/2015/12/chelsea-francis.jpg)Amici, tutto questo può tranquillamente riassumersi nelle seguenti parole: ansia da prestazione natalizia.
Come nelle città italiane, anche qui a Parigi i centri commerciali sono stati presi d'assalto. Sono tutti impegnati ad acquistare cose pressoché inutili: dalla mitica tazza per fare colazione (un intramontabile must da decenni) al profumo di qualche marca famosa, dalle babbucce zebrate all'ennesimo block notes destinato a far compagnia agli altri mille che già pernottano nel primo cassetto della scrivania, dalla penna iper performante al regalo tecnologico.

- A.A.A originalità cercasi -

Che ne dite di un bel **Natale green**?
In questi giorni ho stilato un piccolo decalogo che, a mio parere, vi farà fare bella figura sia agli occhi dell'ambiente sia a quelli dei vostri amici. Siete curiosi?
Ecco le mie proposte:

- ***scegliete una [Destinazione Umana](http://www.destinazioneumana.it) oppure uno dei viaggi suggeriti da [Eco Bnb](http://ecobnb.it)***: come vi avevo già scritto un po' di tempo fa, il turismo sostenibile non è utopia! Scegliete di diventare viaggiatori responsabili e regalatevi/regalate un soggiorno in una struttura certificata e in armonia con la natura. In Italia ci sono moltissimi b&amp;b, hotel e agriturismi sostenibili pronti ad accogliervi. La proposta di Eco Bnb per questo Natale consiste in un pacchetto "[Soggiorno Eco](http://ecobnb.it/blog/viaggio-regalo/)", mentre Destinazione Umana ha realizzato delle speciali [gift card](http://www.destinazioneumana.it/blog/2015/12/01/a-natale-regala-una-destinazione-umana/);
- ***regalate un albero***: visitando il sito [www.treedom.net](https://www.treedom.net/it/) potrete scegliete quello che preferite (mandarino, barbados nut, cacao, macadamia, avocado, mango e molti altri). Vi ricordo che [Treedom](https://myhumus.com/riforestazione/) è una piattaforma web italiana interamente dedicata alla riforestazione del pianeta. Il vostro regalo, consegnato personalmente oppure via Facebook o e-mail, contribuirà a rendere più verde il mondo;
- ***adottate una mucca***: basta un clic sul sito [www.visitvalsugana.it](http://www.visitvalsugana.it/it/vacanze-in-valsugana/adotta-una-mucca/) e, come per magia, potrete far visita alla vostra mucca durante il periodo dell'alpeggio, avrete la possibilità di ricevere i prodotti caseari di malga per un importo pari a 50 euro e potrete sostenere il turismo della Valsugana e del Lagorai;

[![Islanda, avventura, natura](../uploads/2015/12/birkihlid-islanda-300x199.jpg)](https://myhumus.com/wp-content/uploads/2015/12/birkihlid-islanda.jpg)Il libro fotografico di Simone Enei.

  *"***Birkihlid - Viaggio in Islanda***",* **il libro dell'avventuriero forlivese Simone Enei**: sfogliando le pagine troverete tante splendide foto scattate durante il suo viaggio di cinque mesi in terra nordica! Simone, al momento, non ha ancora un suo sito, ma su Vsco trovate il suo [blog](http://simoneenei.vsco.co/grid/1) (il suo contatto e-mail, nel caso vi servisse, è il seguente: simoneenei@icloud.com);
- ***acquistate il [libro](https://lacucinadellacapra.wordpress.com) di Carla Leni*** *"**La cucina della Capra. Comfort Food Vegetale**":* 256 pagine che parlano dell'autrice e delle sue ricette cruelty free. Il libro è appena stato pubblicato e [qui](http://issuu.com/energiefanzine/docs/sample_la_cucina_della_capra) ne trovate un estratto;
- ***una bella donazione ad associazioni come** ***[Greenpeace](http://shop.greenpeace.it/prodotto/calendario-2016/?utm_source=GPita&utm_medium=openspace&utm_campaign=Planet), [WWF](http://pandagift.wwf.it), [Legambiente](http://www.legambiente.it)*** *ed* ***[Essere Animali](http://www.essereanimali.org/infoshop/)*.*** In questo modo state certi di fare un'opera buona: i vostri soldi aiuteranno le migliaia di volontari che, ogni giorno, investono le loro energie a tutela dell'ecosistema e dei diritti animali;
- ***optate per una cassetta stracolma di frutta e di verdura 100% bio*** (se vivete a Ravenna potete richiederla al mitico [Christian Grassi](https://www.facebook.com/mater.naturae/?fref=ts)). Non so voi, ma io trovo che sia un bellissimo regalo, magari abbinato ad un libro;
- ***una** **bici**, magari [pieghevole](http://www.sadabike.it/en/)*;
- ***un [orto verticale](https://myhumus.com/veve-orto-verticale/)**:* finalmente potrete dare libero sfogo al contadino domestico che si cela in voi;
- ***qualsiasi prodotto proveniente dal** **commercio equo e solidale***: dal cibo ai giocattoli, dall'abbigliamento ai pezzi unici d'artigianato. È impossibile uscire a mani vuote! Vi ricordo che il commercio equo e solidale - basato sul dialogo, sulla trasparenza e sul rispetto - opera per una maggiore equità fra Nord e Sud del mondo, assicurando i diritti dei produttori e dei lavoratori. Un regalo proveniente da una delle loro botteghe, a mio parere, ha un altissimo valore.

Queste sono alcune idee che mi sono venute in mente, scegliete quella che vi ispira di più!
**Se sarete green, farete sempre e comunque un figurone**.

> Foto ad inizio articolo: [Chelsea Francis](http://www.chelsealainefrancis.com) via [Unsplash](https://unsplash.com).
> Foto di copertina: [Jeff](http://www.flickr.com/photos/30354453@N00/5284650602) via [Photopin](http://photopin.com).

