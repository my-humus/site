---
title: 'Il turismo sostenibile non è utopia'
date: '2015-01-29T15:42:37+00:00'
description: ''
featuredImage: ../uploads/2015/01/6-eremito-Umbria_web-150x150.jpg
category:
    - Ecoprogetti
tags:
    - Sostenibilità
    - 'turismo responsabile'
    - 'turismo sostenibile'
    - 'viaggiare sostenibile'

_yoast_wpseo_focuskw:
    - 'turismo sostenibile'
_yoast_wpseo_linkdex:
    - '79'
_yoast_wpseo_metadesc:
    - 'In Italia il turismo sostenibile non è utopia, ma una realtà sempre più consolidata. E siti come ViaggiVerdi lo dimostrano.'
_yoast_wpseo_title:
    - 'Il turismo sostenibile di ViaggiVerdi - MyHumus'

_yoast_wpseo_primary_category:
    - '68'
---


<div class="wp-caption alignright" id="attachment_907" style="width: 310px">[![Silvia Ombellini](../uploads/2015/01/P1100371-300x225.jpg)](https://myhumus.com/wp-content/uploads/2015/01/P1100371.jpg)Silvia Ombellini.

Ci sono svariati ricordi della mia infanzia che, di tanto in tanto, mi piace rievocare.

Alcuni di questi sono aneddoti divertenti legati alle vacanze estive in famiglia, tutte rigorosamente in montagna: a partire dagli anni Ottanta, infatti, ogni agosto si partiva alla volta di Campitello di Fassa, un grazioso paese in provincia di Trento.

Forse ricordavamo un po' la famigliola di *"Bianco, rosso e Verdone" (*esilarante commedia italiana del 1981), con la differenza che mio padre era decisamente più simpatico di Furio Zòccano.

La cosa buffa era che ogni estate alloggiavamo presso lo stesso albergo, frequentavamo gli stessi ristoranti e facevamo le stesse identiche passeggiate. Gli unici a cambiare nel tempo eravamo io e mio fratello che, anno dopo anno, crescevamo e diventavamo grandi.

Un altro aneddoto che ricordo divertita riguarda gli esilaranti picnic che facevamo ogni estate a Campigna, in provincia di Forlì-Cesena, seduti ai tavoli di legno: per l'occasione mia madre preparava sempre qualche panino che, a suo dire, non ci avrebbe appesantito in vista delle prestazioni podistiche a cui saremmo stati sottoposti subito dopo la digestione. Da bere solo acqua minerale e aranciata e, come frutto, qualche mela.

Ogni volta non potevo fare a meno di pensare che il nostro fosse il tavolo più sgangherato in assoluto.

Questa convinzione giungeva dopo aver dato un'occhiata ai picnic tutto intorno: c'erano signore che imbandivano i tavoli con leccornie di qualsiasi genere, dalla caponata alle tagliatelle, dalla minestra in brodo fumante alle teglie colme di ogni ben di Dio. Per non parlare dei dolci, quintali di dolci.

Era ovvio che gli altri avventori, dopo pranzo, non si sarebbero cimentati in alcuna impresa podistica. Noi quattro, invece, formavamo un'indomita squadra capitanata da mia madre che, per sentirsi a posto con la coscienza e con la bilancia, imponeva ogni volta un numero minimo di passi, meglio se in salita (per poter bruciare più grassi).

Insomma, come potete constatare non ho ancora dimenticato i picnic a Campigna, nonostante siano passati vent'anni...

Tuttavia, già a quei tempi mi rendevo perfettamente conto di una cosa: a differenza nostra, le signore che organizzavano quei picnic faraonici lasciavano in giro anche una quantità faraonica di rifiuti. Il loro non era assolutamente un atteggiamento *eco-friendly*, anzi!

Attraverso il racconto di questo fatterello legato ai tempi che furono, alzo un quesito: è possibile viaggiare, o anche solo spendere una giornata in mezzo alla natura, ed essere, al contempo, sostenibili? Il turismo sostenibile è utopia?

La risposta a quest'ultima domanda, fortunatamente, è "No".

A supporto della mia tesi c'è un sito fantastico, insediato, come MyHumus, all'interno di Progetto Manifattura ([www.progettomanifattura.it](http://www.progettomanifattura.it)), che si occupa di viaggi consapevoli: si chiama ViaggiVerdi ([www.viaggiverdi.it](http://viaggiverdi.it)) e Silvia Ombellini ne è Co-Founder.

Siete curiosi di saperne di più? E allora avanti tutta, che la nuova intervista abbia inizio!

***Ciao Silvia! Sono felice di poter parlare di ViaggiVerdi su MyHumus: dimmi, di cosa si tratta esattamente?***

"Ciao Anna! ViaggiVerdi ([www.viaggiverdi.it](http://italygreentravel.com)) è il punto d'incontro tra viaggiatori responsabili e strutture ricettive che stanno investendo in un futuro migliore".

***Dimmi, su quali principi basate il vostro lavoro, così come la selezione delle strutture ospitanti?***

"Crediamo in un nuovo modo di viaggiare, rispettoso dell'ambiente, attento ai luoghi e alle persone che li abitano, dove più che la meta conta il percorso e il modo con cui ci si mette in cammino.

ViaggiVerdi promuove un'idea di viaggio sostenibile e in armonia con la Natura.

Attualmente, [wwww.viaggiverdi.it](http://italygreentravel.com) è il principale sito web italiano in cui trovare e prenotare strutture ricettive rispettose dell'ambiente: dall'hotel che utilizza energia pulita e riduce gli sprechi all'agriturismo biologico immerso nella natura, dall'albergo diffuso che propone una formula di ospitalità integrata con gli antichi borghi e i suoi abitanti alla casa sull'albero...o all'igloo tra i ghiacci!

<div class="wp-caption alignright" id="attachment_908" style="width: 310px">[![Igloo di ghiaccio nel Rifugio ecosostenibile "Bella Vista", Senales, Bolzano](../uploads/2015/01/Gruener2010_12_158-300x200.jpg)](https://myhumus.com/wp-content/uploads/2015/01/Gruener2010_12_158.jpg)Igloo di ghiaccio nel Rifugio ecosostenibile "Bella Vista", Senales, Bolzano.

Insomma, le proposte di ospitalità sono le più svariate, ma tutte accomunate da una particolare attenzione al rispetto della natura, dei luoghi e delle persone".

***Quali sono i problemi ambientali legati al turismo?***

"Forse non tutti lo sanno, ma il turismo ha un grande impatto sull'ambiente: secondo i dati dell'Unione Europea ("*Consumption and Environment 2012″*), rappresenta la quarta causa di produzione di CO2 in Europa.

Il dato è preoccupante se pensiamo che il numero di turisti a livello globale è in continua crescita: nel 2030 saranno 1,8 milioni all'anno (quasi il doppio rispetto ad oggi!).

Altro aspetto allarmante è che la tipologia di turismo che più è cresciuta negli ultimi anni è anche quella più inquinante, come la crociera o la vacanza tropicale con volo aereo e hotel all inclusive.

ViaggiVerdi vuole cambiare le cose partendo proprio dalle strutture ricettive, che sono la seconda causa d'impatto del turismo sull'ambiente (dopo i trasporti)".

***Quali concetti, a vostro parere, non sono ancora stati ben assimilati dal pubblico?***

"L'unica possibilità che abbiamo per salvare il nostro piccolo pianeta è rendere più sostenibile il nostro stile di vita, anche in viaggio. C'è chi erronemante associa il turismo sostenibile ad una moda quando, invece, è una necessità a cui non possiamo sottrarci.

Un altro concetto difficile da assimilare è che il turismo responsabile non è più costosto rispetto ad un turismo inquinante. Come potrebbe esserlo? Spostarsi in bicicletta, anziché in auto, è conveniente sia a livello ambientale (si risparmiano 229 kg di CO2 per km per passeggero) che a livello economico.

Analogamente, un hotel che riduce i propri consumi di energia e di acqua, oltre a minimizzare le emissioni inquinanti, ha meno spese. Come potrebbe essere più costoso per gli ospiti?".

***In che modo una struttura alberghiera potrebbe migliorare il proprio impatto ambientale?***

"ViaggiVerdi ha adottato un decalogo confrontando le principali certificazioni ambientali europee.

Abbiamo così individuato dieci azioni principali per ridurre l'impatto ambientale degli hotel: dal cibo biologico all'energia pulita, dalla raccolta differenziata spinta all'incentivo del trasporto sostenibile, dalla scelta di detergenti naturali all'utilizzo di lampadine a basso consumo e di riduttori di flusso per l'acqua.

Oltre a queste ci sono molte altre azioni virtuose che segnaliamo sul nostro sito per migliorare l'impatto ambientale di una struttura alberghiera".

***Quali feedback avete da chi si affida ai vostri servizi?***

"I riscontri, sia dei viaggiatori che delle strutture ricettive ecologiche, sono molto positivi e ci danno la forza per continuare questa avventura.

Ci ha emozionato sentire Jacopo Fo, figlio di Dario Fo e fondatore della Libera Università di Alcatraz, parlare di ViaggiVerdi e del suo progetto di turismo sostenibile:

<iframe allowfullscreen="allowfullscreen" frameborder="0" height="315" src="https://www.youtube.com/embed/kdKAolA1AcA" width="560"></iframe>

Ciò che i viaggiatori e le strutture apprezzano è anche la possibilità di incontrare persone con la stessa visione del mondo e lo stesso impegno verso un futuro più verde".

***Ci sono offerte per tutte le tasche? E promozioni?***

"Cliccando su ViaggiVerdi si possono trovare ospitalità davvero low cost e sostenibili, come [Casa di Paglia Felcerossa](http://viaggiverdi.it/catania/residence-o-appartamento/casa-di-paglia-felcerossa-permacultura-sull-etna), un piccolo bed &amp; breakfast ecologico sulle pendici dell'Etna, in Sicilia, o il [B&amp;B Verde Musica](http://viaggiverdi.it/torino/bed-breakfast/b-b-verde-musica), immerso nella natura di Cavalese, in Piemonte, con tante possibilità di itinerari lenti.

Molti hotel offrono sconti speciali per chi viaggia senza auto, in bicicletta, a piedi o in carsharing. Un esempio? L'agriturismo biologico [Cascina Santa Brera](http://viaggiverdi.it/milano/agriturismo/cascina-santa-brera), immerso nel verde del Parco Sud di Milano, offre il 10% di sconto a chi arriva in bici!

Infine, una curiosità: c'è anche un [rifugio di montagna](http://blog.viaggiverdi.it/2014/11/rifugio-luca-vuerich-dormire-gratis/) a zero emissioni dove si può soggiornare gratuitamente, l'importante è arrivarci (si trova ad oltre 2.500 metri di quota!).

***Le strutture che promuovete sono sparse sul solo territorio italiano, oppure sono dislocate anche all'estero?***

"Attualmente i viaggiatori da tutto il mondo possono contattare struttture ricettive ecologiche solo in Italia, ma stiamo iniziando a ricevere richieste di iscrizione da strutture estere e, a breve, sarà online *Ecobnb.com* che raccoglierà hotel ecologici anche in altre parti del mondo".

***Cosa può fare una persona che voglia offrire ospitalità?***

"Chi vuole farsi conoscere dai viaggiatori interessati al turismo responsabile, o chi desidera offrire ospitalità ecologica, può iscriversi gratuitamente a ViaggiVerdi cliccando ad un link ([http://viaggiverdi.it/register](http://viaggiverdi.it/register/)) e seguendo la procedura di iscrizione.

Per entrare nella community è necessario avere almeno 5 dei 10 requisiti di sostenibilità principali".

***E per i nostri amici a quattro zampe? Ci sono soluzioni eco-friendly anche per loro?***

"Anche noi abbiamo un cane e sappiamo quanto sia complicato a volte viaggiare con lui e trovare una struttura ricettiva che lo accolga al meglio.

Cliccando sui filtri di ricerca, i viaggiatori possono selezionare le ospitalità eco-friendly che ospitano anche i cani di piccola o grande taglia: <http://goo.gl/Ny1ytk>.

Le strutture ricettive rispettose dell'ambiente hanno spesso un'attenzione in più verso gli ospiti a 4 zampe".

