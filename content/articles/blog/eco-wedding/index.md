---
title: 'Mai pensato ad un eco wedding?'
date: '2015-10-29T09:49:01+00:00'
description: ''
featuredImage: ../uploads/2015/10/Ph.-Scott-Webb-150x150.jpg
category:
    - Green Mix
tags:
    - 'eco wedding'
    - Ecologia
    - matrimonio
    - Riciclo
    - Sostenibilità

_yoast_wpseo_focuskw:
    - 'eco wedding'
_yoast_wpseo_linkdex:
    - '74'
_yoast_wpseo_title:
    - 'Mai pensato ad un eco wedding? - MyHumus'
_yoast_wpseo_metadesc:
    - 'Sposarsi spendendo complessivamente 110 euro? Missione possibile. Viva l''eco wedding!'

_yoast_wpseo_primary_category:
    - ''
---


Dovete sapere che mio fratello è prossimo alle nozze e mezza Ravenna, ormai, è a conoscenza dell'evento - un po' per via di Facebook e un po' perché il futuro sposo non fa altro che parlare di questo da almeno 6 mesi.
Situazioni del tipo: "*Piacere, mi chiamo Alessandro. E comunque mi sposo a dicembre*", oppure: "*Scusi, per caso può dirmi l'ora? No perché, sa, non vorrei rischiare di arrivare in ritardo alle mie nozze in dicembre*", e ancora: "*Sì, carino il colore di quella camicetta, somiglia tanto a quello delle tende del mio matrimonio*". Insomma, cose così.
Insieme alla sua futura moglie, mio fratello sta meticolosamente studiando ogni singolo dettaglio della cerimonia: dal primo piede con cui varcare la soglia del Comune a come piegare i tovaglioli in tavola affinché siano in linea con le regole del Galateo, dalla quantità di respiri consentiti ad ogni invitato alla tipologia di riso che dovrà essere lanciato a fine cerimonia (niente chicchi grossi e non precedentemente lavati, per cortesia).
E le forchette? Le vogliamo in argento scuro oppure in argento un po' più chiaro? E le bomboniere? E gli inviti come li facciamo? E le fedi?
Ecco, quelle hanno rappresentato un discreto problema per il futuro sposo: con il suo 33 di circonferenza, è stato costretto ad ordinare una fede su misura perché, altrimenti, non gli sarebbe entrata manco pregando il Signore onnipotente.
Sul fatto che mio fratello abbia dita enormi, io non ho mai avuto il benché minimo dubbio; ora, grazie all'imminente matrimonio, ne ho l'assoluta certezza.
Ma torniamo a noi: quando pensiamo a questo tipo di cerimonie ci vengono subito in mente le estenuanti organizzazioni che le precedono, così come i costi e gli sprechi che comportano.
Eppure c'è una coppia, in quel di Ravenna, che ha deciso di uscire dai classici schemi: Stefania Pelloni e Fabrizio Bozzi sono gli intervistati di questa settimana e, su MyHumus, hanno deciso di raccontare il giorno del loro matrimonio...atipico.
Tutto è nato da una conversazione simile a questa:

Lei: "*Amore, facendo due conti mi sono accorta che conviviamo da 20 anni. Ma se ci sposassimo? Sarebbe chiedere troppo?*".
Lui: "*Ok, ma ad un solo patto: non dobbiamo spendere più di 100 €*".

È più o meno così che è andata fra Stefania e Fabrizio: loro, di euro per il matrimonio, ne hanno spesi 110. Sì, avete letto bene: 110 € complessivi!

<div class="wp-caption alignright" id="attachment_2500" style="width: 228px">[![Fabrizio e Stefania](../uploads/2015/10/ecowedding-9-218x300.jpg)](https://myhumus.com/wp-content/uploads/2015/10/ecowedding-9.jpg)Fabrizio e Stefania.

L'articolo di questa settimana racconta di un incredibile *eco wedding* che ha fatto di etica, di riutilizzo e di riciclo i tre principi cardine; aiutati da un esercito di amici, Stefania e Fabrizio sono riusciti ad organizzare le loro nozze sostenibili spendendo una sciocchezza.
Stefania, sarta per mestiere e per passione, non vede l'ora di parlarmi di quel giorno ed io, ovviamente, fremo dalla voglia di ascoltarla...

#### Ciao Stefania! Come primissima cosa voglio dirti che sei un mito: spendere 110 € per il proprio matrimonio è veramente un record!

"Ciao Anna! Dopo 20 anni di convivenza ammetto di aver attuato un certo pressing nei confronti di Fabrizio. Per metterlo alle strette gli ho perfino detto che più tempo avrebbe impiegato per decidersi e maggiore sarebbe stato il numero degli invitati!
Il matrimonio è stata una delle mie migliori azioni di partecipazione di sempre".

#### Brava, è così che si fa nella vita: bisogna essere senza macchia e senza paura! Scherzi a parte, com'è nata l'idea di sposarvi?

"Dopo tanti anni insieme, l'idea di sposarci è nata quasi per scherzo. Fabrizio diceva che il matrimonio non avrebbe cambiato nulla, ma era qualcosa a cui io tenevo molto. Dopo un po' di tempo - e dopo tanta pazienza - Fabrizio si è finalmente deciso: *va bene, sposiamoci, ma ad una sola condizione: non dovremo superare il budget di 100 €*!
Una gran bella sfida, ma ce l'abbiamo fatta".

#### Spiegami meglio: come sono andate le cose?

"Dunque, il 18 agosto 2013 è stato il giorno in cui abbiamo festeggiato insieme agli amici - ed è quella che io considero essere la vera data del mio matrimonio - mentre il giorno seguente abbiamo semplicemente ufficializzato la nostra unione presso il Comune di Ravenna. Quest'ultimo, infatti, non prevede l'ufficializzazione del matrimonio al di fuori di alcuni specifici luoghi adibiti a questo tipo di eventi.
Dell'ufficializzazione di un matrimonio può essere incaricato chiunque sia eleggibile a carica comunale e, nel nostro caso, il prescelto è stato l'amico Andrea Caccia del [Villaggio Globale](http://www.villaggioglobale.ra.it/home.php?Lang=it) di Ravenna: quel giorno si è vestito da Willy Wonka e ha deciso di tenere in mano un libro di Hundertwasser - artista che io amo alla follia - anziché la Costituzione!".

<div class="et_pb_slider et_pb_slider_fullwidth_off et_pb_gallery_post_type"><div class="et_pb_slides"><div class="et_pb_slide" style="background: url(https://myhumus.com/wp-content/uploads/2015/10/ecowedding-10.jpg);"><div class="et_pb_slide" style="background: url(https://myhumus.com/wp-content/uploads/2015/10/ecowedding-4.jpg);"><div class="et_pb_slide" style="background: url(https://myhumus.com/wp-content/uploads/2015/10/ecowedding-5.jpg);">  #### Tre cose che non sarebbero mai potute mancare al tuo matrimonio...?

"La presenza di mia nonna, il vestito bianco e i palloncini gonfiati con l'elio".

#### E gli inviti? Li avete spediti in formato cartaceo?

"Assolutamente no. A tutti abbiamo spedito gli inviti alle nozze per via digitale, tramite chat o email, in cui precisavamo che non erano graditi né il regalo né l'abbigliamento elegante. Volevamo solo che fossero presenti ai festeggiamenti e che condividessero insieme a noi la gioia di quel giorno".

#### Dove avete festeggiato? E quanti invitati erano presenti alla cerimonia?

"I festeggiamenti del 18 agosto si sono svolti nel cortile della casa dei miei genitori in compagnia di 100 invitati.
In veranda è stato allestito un buffet multiculturale a cui hanno contribuito tutti i presenti, molti dei quali stranieri: ognuno, in poche parole, ha portato qualcosa da mangiare. Bibite, bevande, aperitivi e caffè provenivano dal commercio equo e solidale.
Durante i 5 mesi che hanno preceduto la data di matrimonio, ho mobilitato decine e decine di persone che mi hanno aiutata a reperire tutto il necessario per l'allestimento: le 120 sedie che siamo riusciti a trovare provenivano da un centro a due passi da Ravenna, mentre i piatti, le forchette, i coltelli, i bicchieri e le caraffe erano stati presi in prestito dalla Festa de l'Unità di Porto Fuori, sempre in provincia di Ravenna.
L'iniziale carenza di tavoli è stata risolta attraverso il reperimento di una cinquantina di pallet che, una volta impilati l'uno sull'altro a piccoli gruppetti di 3-4 pezzi, si sono trasformati in tavoli presso i quali le persone hanno potuto mangiare.
Proprio a questo proposito, ogni tavolo è stato decorato con rocchetti di filo bianco, con mazzi di fiori freschi raccolti da mio padre sull'argine del fiume e con cestini colmi di confetti.
A ciascun posto a sedere è stata assegnata una bomboniera, ovvero un sassolino racchiuso all'interno di un uncinetto.
Per intere settimane, aiutata dalle mie amiche sarte, ho preparato i centrotavola, i cuscini bianchi da posizionare in giardino e alcune bandierine con cui addobbare il cortile".

<div class="et_pb_slider et_pb_slider_fullwidth_off et_pb_gallery_post_type"><div class="et_pb_slides"><div class="et_pb_slide" style="background: url(https://myhumus.com/wp-content/uploads/2015/10/ecowedding-12.jpg);"><div class="et_pb_slide" style="background: url(https://myhumus.com/wp-content/uploads/2015/10/ecowedding-1.jpg);"><div class="et_pb_slide" style="background: url(https://myhumus.com/wp-content/uploads/2015/10/ecowedding-3.jpg);"><div class="et_pb_slide" style="background: url(https://myhumus.com/wp-content/uploads/2015/10/ecowedding-2.jpg);"><div class="et_pb_slide" style="background: url(https://myhumus.com/wp-content/uploads/2015/10/ecowedding-7.jpg);"><div class="et_pb_slide" style="background: url(https://myhumus.com/wp-content/uploads/2015/10/ecowedding-8.jpg);">  #### Parlami del tuo vestito: com'era?

"Per la realizzazione del mio vestito da sposa ho attivato una vera e propria campagna di sensibilizzazione.
Avevo le idee chiare, sapevo esattamente come l'avrei voluto e, insieme ad un'amica modellista, abbiamo studiato la sua realizzazione a partire da diverse rimanenze di tessuto che si erano accumulate in sartoria.
Due giorni prima del matrimonio, però, la mia amica mi ha letteralmente abbandonata al mio destino...e così ho pensato di cambiare completamente il modello che avevamo pensato insieme, tagliando e ricucendo a sentimento: alla fine ne è venuta fuori una tunica a kimono lunga fino ai piedi e decorata con alcuni pizzi di famiglia. Indossare il mio vestito da sposa è stato come avere addosso dei "pezzi di cuore"; lo strascico era allacciato al vestito tramite un elastico e, ad un certo punto della cerimonia, ho potuto toglierlo senza problemi e rendere più pratico l'intero abito.
Alla fine del primo giorno di festeggiamenti, ho tagliato il mio abito da sposa per trasformarlo in un secondo abito che ho indossato in Comune il giorno dopo.
Il tessuto che ho tagliato è servito a realizzare una sacca per mio nipote ed una tenda per il nostro bagno di casa, mentre lo strascico è tornato sugli scaffali della sartoria per le future sfilate".

#### E Fabrizio, invece?

"Fabrizio voleva sposarsi in jeans e camicia...e quindi ha indossato un paio di jeans ed una camicia di lino ottenuta dalla lavorazione di alcuni scampoli. Se per il mio abito abbiamo speso all'incirca 8 €, per quello di Fabrizio ne abbiamo spesi sì e no una decina".

#### E le fedi? E la torta nuziale?

"Giusto, bella domanda. Io ho deciso di indossare la fede della mia cara nonna, mentre Fabrizio quella di suo padre.
Per la torta nuziale, invece, un amico ha preparato due torrette in legno riciclato i cui ripiani sono stati riempiti di dolci fatti a mano da alcune amiche: muffin a volontà, 100 piccoli bomboloni e 300 praline di cioccolato.
La sorella di mia nonna, *dulcis in fundo*, ha deciso di regalarci due torte che abbiamo posizionato in cima alle torrette".

<div class="et_pb_slider et_pb_slider_fullwidth_off et_pb_gallery_post_type"><div class="et_pb_slides"><div class="et_pb_slide" style="background: url(https://myhumus.com/wp-content/uploads/2015/10/ecowedding-13.jpg);"><div class="et_pb_slide" style="background: url(https://myhumus.com/wp-content/uploads/2015/10/ecowedding-14.jpg);"><div class="et_pb_slide" style="background: url(https://myhumus.com/wp-content/uploads/2015/10/ecowedding-15.jpg);">  #### Che fine ha fatto il cibo avanzato?

"Il cibo avanzato...non è avanzato!".

#### Quale ricordo hai, di quel giorno?

"È stata energia allo stato puro e felicità, davvero tanta felicità; nessuno smetteva di ridere, tantomeno io, e la nostra unione è stata una vera festa per tutti.
Il mio matrimonio dimostra che organizzare una cerimonia etica, senza spreco e spendendo pochi soldi, è possibile!".

> Foto di copertina: [Scott Webb](http://scottwebb.me/?utm_source=Unsplash&utm_medium=website&utm_campaign=unsplash) via [Unsplash](https://unsplash.com).

