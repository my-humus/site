---
title: 'AleDima, il design del riciclo'
date: '2015-02-11T14:31:37+00:00'
description: 'Alessandro Dimauro basa il proprio lavoro su tre punti cardine: il riciclo, la personalizzazione e la sostenibilità sociale.'
featuredImage: ./riciclo-moda.jpg
category:
    - Ecoprogetti
tags:
    - Design
    - Riciclo
    - Riutilizzo
    - Sostenibilità sociale
---

Apprezzo molto Meryl Streep.

Alcune delle pellicole in cui l'ho amata di più sono, ad esempio, *La mia Africa* (il film di Pollack tratto dal romanzo di Karen Blixen), *Kramer contro Kramer*, *La stanza di Marvin* e l'ironico *La morte ti fa bella* (in cui l'accoppiata con Goldie Hawn è davvero azzeccata). E' protagonista anche del languido *I ponti di Madison County* (di cui consiglio la visione solo se siete di buon umore ed affettivamente appagati) in cui s'innamora di un affascinante (e ancora abbastanza chiomato!) Clint Eastwood, attore nonché regista del film.

Detto ciò, ho apprezzato l'interpretazione della Streep anche ne *Il Diavolo veste Prada* di David Frankel, in cui l'attrice interpreta la temutissima Miranda Priestly, personaggio ispirato ad Anna Wintour. La Priestly altri non è che la direttrice di un'importantissima rivista che parla di Alta Moda, un mondo non sempre amico dell'ambiente, anzi.

Proprio a questo proposito, sono molte le campagne condotte in tutto il mondo da [Greenpeace](http://www.greenpeace.org/international/en/) (e da molte altre realtà) per sensibilizzare le grandi case di moda sui temi legati all'ambiente, cercando di spronarle ad adottare approcci maggiormente etici e green; una delle recenti azioni intraprese in questo senso va sotto il nome di *[The Fashion Duel](http://www.greenpeace.org/international/en/System-templates/Search-results/?all=the%20fashion%20duel)* ed è una sfida internazionale al mondo dell'Alta Moda finalizzata alla tutela delle ultime foreste e all'eliminazione del pericolo di intossicazione del Pianeta con sostanze chimiche pericolose. L'attrice Valeria Golino è una testimonial.

`youtube: 6IDOUrH9mC8`

Ma che c'entra la moda con l'articolo di questa settimana?

![Alessandro Dimauro](./alessandro-dimauro.jpg)

Beh, c'entra eccome dal momento che il prossimo intervistato, all'anagrafe Alessandro Dimauro, è un creativo impegnato nella realizzazione di articoli di design che sta approdando anche al mondo dell'abbigliamento, sì, ma attraverso un approccio differente.

Dunque, vediamo di fare il punto della situazione cominciando dall'inizio, e cioè dalla nascita di [AleDima Studio](https://www.facebook.com/pages/AleDima-Studio/695349387157542?ref=hl).

Questo marchio è nato formalmente nel 2011 all'interno dello studio olandese di design di [Maarten Baas](http://www.maartenbaas.com), all'interno del quale, all'epoca, Alessandro lavorava come freelance; influenzato positivamente dal territorio olandese, è stato proprio in quel periodo che ha cominciato a nutrire una forte passione per il riciclo e per il riutilizzo di oggetti già esistenti.

Una volta rientrato a casa, ossia in Trentino Alto Adige, Alessandro ha stretto le prime collaborazioni con alcune cooperative sociali (le quali, con il passare del tempo, sono divenute delle vere e proprie figure con cui lavorare allo sviluppo di prodotti) e con realtà aziendali, facendo dei materiali riciclati, della personalizzazione e della sostenibilità sociale i tre principi cardine del proprio lavoro (senza però tralasciare il gusto per il design e l'attenzione alla qualità e alla presentazione del prodotto).

Il lavoro di Alessandro è iniziato con la produzione di divanetti ottenuti dagli striscioni pubblicitari in pvc che siamo soliti vedere nelle manifestazioni sportive, nelle mostre dei musei e nelle fiere. Disegnava, occupandosi anche della produzione e della vendita delle proprie creazioni.

Una delle realtà fin da subito coinvolte nella realizzazione di questi prodotti è stata la [cooperativa A.L.P.I](http://www.coop-alpi.it) attraverso una linea di articoli riciclati a brand [REDO Upcycling](https://www.facebook.com/redoupcycling) (fra le altre cose, si tratta di una cooperativa sociale di inserimento lavorativo): ideati e realizzati in collaborazione con Alessandro, sono nati degli oggetti personalizzabili attraverso il riuso dei propri materiali e la stampa di etichette "su misura".

![Borse REDO Upcycling](./redo.jpg)

![Poltroncine REDO Upcycling](./poltroncine.jpg)

![Divanetto REDO Upcycling](./divanetto.jpg)

Nello specifico, si tratta di borse ottenute da tessuti e da striscioni pubblicitari riciclati, di poltroncine in diverse versioni (home, office, waiting) e dei divanetti di cui si accennava poco fa.

![Winedress in velluto beige con inserti in jeans](./winedress.jpg)

![Custodia universale per tablet da 7''](./custodia.jpg)

Al momento, per motivi logistici, Alessandro reperisce le materie prime nella regione in cui vive, ovvero il Trentino Alto Adige, in cui esistono diverse realtà in grado di mettere a disposizione preziose giacenze di magazzino. E il suo marchio, inoltre, è insediato all'interno di [Progetto Manifattura](http://www.progettomanifattura.it).

Ciò che attualmente Alessandro sta cercando di avviare è un *network del riciclo* in cui rientrino competenze e realtà differenti, il tutto in un'ottica di *business sostenibile*. "Riciclo", "valore sociale" e "competizione con il mercato" sono le tre parole d'ordine dei suoi articoli.

Da qualche tempo, Alessandro collabora anche con la [cooperativa CS4](http://www.cs4.it) attraverso il brand [Border](https://www.facebook.com/pages/Border/1508620196064367?ref=hl): l'obiettivo è quello di creare oggetti di design interessanti anche dal punto di vista sociale, favorendo gli inserimenti lavorativi di fasce deboli e recuperando in modo intelligente e creativo materiali provenienti soprattutto da vestiario inutilizzato.

![Vivilavì](./vivilavi.jpg)

Di recente, inoltre, Alessandro si è dato anche alla moda collaborando con il brand [Vivilavì](https://www.facebook.com/officialvivilavi?fref=ts), con sede a Rovereto: dopo aver recuperato diversi materiali provenienti dalle manifestazioni sportive e dai musei (tnt, pvc, ecc), ha deciso di consegnarli all'amica Viviana Setti di Vivilavì invitandola alla sperimentazione e alla realizzazione di qualcosa di insolito e di innovativo. Al contempo è stata avviata una collaborazione con il [Centro Moda Canossa](http://www.centromoda.tn.it/CMC1/Home.html) di Trento: l'obiettivo è quello di attivare un progetto che parli del riciclo come fonte di opportunità attraverso la creazione di vestiti e di accessori moda ottenuti da materiali di scarto.

Viviana Setti, dal canto suo, sta studiando questi materiali cercando di capire se siano difficili da lavorare o meno, se abbiano una buona vestibilità, se siano adatti ad un gioco di volumi e se resistano ai lavaggi. Insomma, la sperimentazione continuerà per tutto quest'anno. Al momento, però, sembra dare buoni frutti.

Ora vi lascio alla carrellata di immagini sottostanti: quella che vedete sono io nelle vesti di modella (per una mattina) di Vivilavì! Le foto sono il frutto di semplici selfie scattati con uno smartphone, per cui non sono scatti professionali, ma credo che siano in grado di mostrare lo stile del marchio in questione.

Gli articoli che ho indossato sono molto soffici al tatto, hanno tagli accattivanti e colori piuttosto sgargianti: sono perfetti se non volete passare inosservati ed essere, allo stesso tempo, originali promotori del riciclo!

Per chiunque fosse interessato ai capi Vivilavì prodotti finora, potete recarvi presso il punto vendita *Maximilian*, in via Rialto n.44, a Rovereto.

> Segnalo anche un simpatico concorso: se entri da Maximilian, scatti un selfie con indosso un capo della collezione TNT Explosion e lo pubblichi (taggandoti) sulla pagina Facebook di [Vivilavì](https://www.facebook.com/officialvivilavi?fref=ts), partecipi all'estrazione di una borsa della collezione Recycle by Vivilavì!
> 
> Per maggiori informazioni, contatta Alessandro tramite una mail all'indirizzo [alessandro_dimauro@hotmail.com](mailto:alessandro_dimauro@hotmail.com) oppure attraverso la pagina Facebook [AleDima Studio](https://www.facebook.com/pages/AleDima-Studio/695349387157542?fref=ts)).
> In bocca al lupo!

![Scena](./scelta-tagliata-1.jpg)

![Scena](./scelta-tagliata-2.jpg)

![Scena](./scelta-tagliata-3.jpg)

![Scena](./scelta-tagliata-4.jpg)

![Scena](./scelta-tagliata-5.jpg)

![Scena](./scelta-tagliata-6.jpg)

![Scena](./scelta-tagliata-7.jpg)

![Scena](./scelta-tagliata-8.jpg)