---
title: 'Fazenda, un nuovo vivaio a Rimini'
date: '2017-02-22T09:59:08+00:00'
description: 'Chiara e Valerio sono i titolari di un vivaio a Rimini in cui tutto è amorevolmente handmade. Insieme si occupano di arredamento di spazi interni.'
featuredImage: ../uploads/2017/02/fazenda_banner-150x150.jpg
category:
    - Ecoprogetti
tags:
    - 'giardini verticali in casa'
    - 'green decor'
    - 'verde verticale interni'

_yoast_wpseo_focuskw:
    - handmade
_yoast_wpseo_title:
    - 'Fazenda: handmade with (tanto) love - MyHumus'
_yoast_wpseo_metadesc:
    - 'Chiara e Valerio sono i deliziosi fondatori di un vivaio in cui tutto è amorevolmente handmade. Insieme si occupano di arredamento di spazi interni.'
_yoast_wpseo_linkdex:
    - '77'
_yoast_wpseo_content_score:
    - '90'
_yoast_wpseo_primary_category:
    - '68'
---


Un vivaio a Rimini che nasce così, dall'altra parte del mondo, con un lui e una lei che s'incontrano per caso in terra australiana. E che non scoprono solo di provenire dalla stessa città, ma di abitare a 4 minuti di macchina l'uno dall'altro. E insomma, finisce che s'innamorano e che si tengono stretti, come nel più lieto dei lieti fini.

<div class="wp-caption alignright" id="attachment_2970" style="width: 310px">[![green decor, verde verticale interni, giardini verticali in casa](../uploads/2017/02/fazenda_design1-300x200.jpg)](https://myhumus.com/wp-content/uploads/2017/02/fazenda_design1.jpg)Chiara e Valerio.

[Fazenda](http://www.fazendavivaio.com) nasce così, dopo un Working Holiday nella terra dei canguri e un colpo di fulmine fra **Chiara Fantini** e **Valerio Sardiello**.
Fazenda è un meraviglioso vivaio a Covignano, alle porte di Rimini, in cui tutto è handmade e realizzato con tanto amore.
Sono pazza di questo vivaio a Rimini. Ma soprattutto, sono pazza di Chiara e Valerio!

### Ciao, ragazzi. Che bello intervistarvi. Mi raccontate le origini di Fazenda?

> Ciao, Anna! Fazenda nasce un anno e mezzo fa e rappresenta il nostro progetto di vita.
>
> Il nome del nostro vivaio a Rimini deriva dalla casetta bianca in stile messicano in cui abbiamo mosso i primi passi. Somigliava tanto alle famose *fazendas*. All'epoca eravamo in tre: noi due e la nostra capretta.

### Come avete dato inizio a questa bella avventura insieme? Avete iniziato dai mercatini?

> Sì, esatto, inizialmente siamo stati presenti come hobbisti ai mercatini locali, poi ci siamo cimentati nelle prime fiere.

### Cosa realizzate nel vostro vivaio a Rimini, esattamente? In cosa vi siete specializzati?

> La nostra è una **botanica applicata al design**, ci siamo specializzati nell'**arredamento di spazi interni**.
>
> Amiamo riscoprire piante che, a primo acchito, possono sembrare banali. Nella composizione giusta, diventano uniche. Abbiamo **piante stagionali e perenni, orchidee e molto altro**.

> Il nostro vivaio a Rimini cerca sempre di proporre piante particolari. Tutti i nostri articoli sono pezzi unici e **ciò che vendiamo è un prodotto finito**, già concimato e contenuto all'interno di un vaso. Occorre solo innaffiarlo e prendersene tanta cura.
>
> Dopo alcune sperimentazioni in ampolle di vetro per pesci, abbiamo introdotto anche i **terrari**. È incredibile come in una sfera di vetro possa crearsi un ecosistema perfetto!

<div class="et_pb_slider et_pb_slider_fullwidth_off et_pb_gallery_post_type"><div class="et_pb_slides"><div class="et_pb_slide" style="background: url(https://myhumus.com/wp-content/uploads/2017/02/fazenda_vivaio_3.jpg);"><div class="et_pb_slide" style="background: url(https://myhumus.com/wp-content/uploads/2017/02/fazenda_vivaio_1.jpg);"><div class="et_pb_slide" style="background: url(https://myhumus.com/wp-content/uploads/2017/02/fazenda_vivaio_42.jpg);"><div class="et_pb_slide" style="background: url(https://myhumus.com/wp-content/uploads/2017/02/fazenda_vivaio_5.jpg);">  

### Mi piacciono molto i vostri *quadri*!

> Sì, nei nostri quadri c'è un'alga giapponese leggera, ricchissima di ossigeno e di sali minerali che non appesantisce le radici. Noi la importiamo direttamente dal Giappone e ti assicuro che è un materiale molto costoso.
>
> Sai, **studiamo molto il prodotto**, curiamo le piante con amore e facciamo tutto il possibile per educare i nostri clienti. Vogliamo che siano consapevoli di aver acquistato un essere vivente che, in quanto tale, ha delle necessità specifiche.

<div class="wp-caption aligncenter" id="attachment_2988" style="width: 760px">[![green decor, verde verticale interni, giardini verticali in casa](../uploads/2017/02/fazenda_vivaio.jpg)](https://myhumus.com/wp-content/uploads/2017/02/fazenda_vivaio.jpg)Ecco alcune composizioni verticali di Fazenda.

### Il vostro discorso non fa una piega, bravi! Posso chiedervi dove sono i vostri fornitori?

> Certamente! I nostri fornitori sono principalmente in Emilia-Romagna. A volte andiamo in ricerca di nuove piante in Toscana, leader di settore sul territorio nazionale e zona con i produttori e i vivaisti più interessanti.

### Dove possiamo acquistare le vostre piante?

> Nelle fiere a cui partecipiamo e nel nostro laboratorio-showroom a Covignano, in provincia di Rimini.

### L'ultima domanda riguarda la spedizione in Italia: è un'impresa più o meno impossibile?

> Sì, **spedire piante in Italia è ancora molto complicato**. Il rischio è quello di ricevere un prodotto danneggiato, se non quasi del tutto morto. Ad ogni modo, stiamo studiando nuove possibili soluzioni!
