---
title: 'Ecologina, l&#8217;artigianato sostenibile'
date: '2015-04-09T12:13:09+00:00'
description: ''
featuredImage: ../uploads/2015/04/ecologina-banner-150x150.jpg
category:
    - Ecoprogetti
tags:
    - moda
    - 'moda sostenibile'
    - recycling
    - Riciclo
    - upcycling

_yoast_wpseo_focuskw:
    - Artigianato
_yoast_wpseo_linkdex:
    - '81'
_yoast_wpseo_title:
    - 'Artigianato fa rima con sostenibilità - MyHumus'
_yoast_wpseo_metadesc:
    - 'Giada Gaia Cicala porta avanti il progetto Ecologina, un brand che racchiude in sé artigianato e sostenibilità ambientale.'

_yoast_wpseo_primary_category:
    - '68'
---


<div class="wp-caption alignright" id="attachment_1394" style="width: 337px">[![Giada Gaia Cicala](../uploads/2015/04/20150221_Vestiti-Giada_0068-come-oggetto-avanzato-1-300x211.jpg)](https://myhumus.com/wp-content/uploads/2015/04/20150221_Vestiti-Giada_0068-come-oggetto-avanzato-1.jpg)Giada Gaia Cicala.

Sai quando conosci qualcuno e hai la sensazione di esserne amico da anni? Ecco, con Giada Gaia Cicala, la protagonista di questa nuova intervista, è successo più o meno così.

Ho conosciuto Giada qualche mese fa in occasione di un appuntamento organizzato presso [Progetto Manifattura](http://www.progettomanifattura.it), l'hub roveretano in cui entrambe siamo insediate per portare avanti i nostri rispettivi progetti.

Giada mi sedeva accanto con un bel sorriso stampato sul volto ed è stato facile conoscerla: entrambe poco timide, estroverse e con un'ottima propensione alla dialettica, abbiamo iniziato subito a chiacchierare.

E così ho scoperto che sta portando avanti un progetto bellissimo: [Ecologina](http://www.ecologina.it), il nome del suo brand di moda, è un marchio d'abbigliamento che fonda le sue radici nel rispetto per l'ambiente e nei principi di sostenibilità.

Un aspetto interessante dei nostri tempi è che chiunque ha la grande opportunità di essere un consumatore consapevole, influenzando i mercati e le tendenze sulla base delle proprie scelte critiche e dei propri acquisti. Ed anche la moda, a mio parere, rientra fra i settori che dovrebbero essere sottoposti al nostro spirito critico.

C'è da dire che il lavoro di Giada, secondo me, ha le carte in regola...i suoi capi mi piacciono troppo! *Adoro!*

E quando sono a Rovereto, a Progetto Manifattura, trascorro sempre un po' di tempo nel suo laboratorio. E' bello guardarla lavorare e toccare con mano i tessuti con cui lavora...

***Ciao Giada! Ti avviso: i lettori di MyHumus sono molto curiosi di leggere la tua storia. Raccontaci, com'è cominciata l'avventura di Ecologina?***

"Ciao Anna! Ecologina è nata dall'incontro di tre mie passioni: la moda, il recupero creativo e la natura. Fondamentale è stata anche l'esperienza lavorativa a Londra presso [From Somewhere](http://fromsomewhere.co.uk), label di moda *upcycling*, che mi ha permesso di capire che una moda etica è possibile.

E così mi sono lanciata in questa avventura!"

***Che cosa sta cercando questo brand?***

"Ecologina cerca di offrire una moda artigianale di qualità, dando la possibilità di vestire con stile ma sempre con un occhio di riguardo alla sostenibilità ambientale.

Il mio brand cerca di ritagliarsi lo spazio per esistere in una dimensione in cui la passione e la creatività non vengano cancellate dalla fretta di una moda low cost usa e getta".

![](https://myhumus.com/nextgen-attach_to_post/preview/id--1390)

***Che tessuti utilizzi e dove li reperisci? E' tutto Made in Italy?***

"La maggior parte dei tessuti che utilizzo sono *upcycle*, ciò significa che sono tessuti nuovi e di qualità che, però, vengono considerati "scarto" dalle aziende tessili e dai laboratori di confezione o di taglio. Sono rimanenze, piccoli metraggi, prove di colore, tessuti con piccoli falli. Sai, c'è tanto spreco nel mondo della moda...

Una piccola parte delle mie collezioni, solitamente un modello a stagione, la realizzo servendomi dei tessuti provenienti da vestiti non più utilizzati dalle persone, vero e proprio *recycle*. Dopo aver raccolto innumerevoli vestiti, svolgo un'accurata selezione sulla base della qualità del materiale.

Nella fase successiva entra in gioco mia nonna (ci tengo a precisare, ha 88 anni!) che mi dona il suo prezioso aiuto scucendo gli abiti in pezzi, lavandoli e stirandoli, e diventando, così, materia prima per i miei pezzi unici *patchwork*!

Le aziende dal quale recupero i tessuti sono tutte italiane, di conseguenza la materia prima è Made in Italy.

Sono orgogliosa di poter dichiarare che, anche per il confezionamento e la modellistica, collaboro con artigiani italiani qualificati che svolgono il loro lavoro con passione ed esperienza".

![](https://myhumus.com/nextgen-attach_to_post/preview/id--1380)

***Che cosa ricerchi nelle tue creazioni?***

"Nelle mie creazioni ricerco un equilibrio estetico personale tra materiale, forma e colore. Viaggiando, ricercando, leggendo e curiosando, sono sempre aggiornata sulle tendenze del momento e mi piace rivisitarle con lo stile di Ecologina".

***Quali esigenze ha il tuo cliente-tipo?***

"Il mio cliente-tipo ha l'esigenza di indossare abiti di qualità, che abbiano un buon tessuto e una buona fattura. Vuole affezionarsi all'abito, sentirlo suo.

In un contesto di omologazione sente la necessità di differenziarsi, di essere a proprio agio con un abito unico o realizzato in un numero limitato.

Il mio cliente vuole anche la certezza di una filiera trasparente, attenta all'ambiente e a i lavoratori".

***Quali sono i programmi per il futuro?***

"Sono tante le idee che ho in testa e che mi piacerebbe realizzare, ma iniziamo con i programmi più vicini e certi: una futura novità sarà l'utilizzo di tessuti biologici.

Per la prossima collezione autunno-inverno, per la prima volta, affiancherò all'upcycling e al recycling tessuti certificati *organic*. Avremo una felpa ed un jersey provenienti da una giovane azienda tessile berlinese, la [Lebenskleidung](http://www.lebenskleidung.com).

Ciò è molto stimolante e mi permette di lavorare in maniera più agevolata nella collaborazioni con i negozi".

> *\[Hai appena finito di leggere questo articolo e vorresti subito divorarne un altro riguardante l'abbigliamento? Molto bene, ti accontento subito: leggi i progetti [L'Armadio Verde](https://myhumus.com/armadio-verde-swapping/) e [AleDima Studio](https://myhumus.com/riciclo/)!\]*

