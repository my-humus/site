---
title: 'Le bici artigianali italiane di Mopbike'
date: '2016-10-07T13:09:02+00:00'
description: ''
featuredImage: ../uploads/2016/10/bici-artigianali-italiane-6-150x150.jpg
category:
    - Mobilità sostenibile
tags:
    - 'bici artigianali italiane'
    - 'bici scatto fisso'
    - 'bici vintage'
    - Made in Italy

_yoast_wpseo_focuskw:
    - 'bici artigianali italiane'
_yoast_wpseo_title:
    - 'Le bici artigianali italiane di Mopbike - MyHumus'
_yoast_wpseo_metadesc:
    - 'Intervista a Massimo Ottavio Pavan del marchio Mopbike, un brand di bici artigianali italiane nato due anni fa in quel di Pordenone.'
_yoast_wpseo_linkdex:
    - '85'

_yoast_wpseo_primary_category:
    - '69'
---


Dopo una pausa di qualche mese, MyHumus torna ad occuparsi di sostenibilità ambientale e lo fa parlando di una delle più belle invenzioni di questo mondo: la **bicicletta**.
Questa settimana vi presento un **marchio tutto italiano**: [Mopbike](http://www.mopbike.com).
Il sito è una vetrina che lascia trasparire tutta la passione per le **bici artigianali italiane** e per la qualità che dura nel tempo.
Nato nel 2014, questo giovane brand di Pordenone riassume tre concetti principali: **passione**, **bici** e **artigianato 2.0**.
**I prodotti Mopbike ricalcano le esigenze di ciascun cliente e sono studiati su misura** per mirare alla massima resa e al top del soddisfacimento personale. Dimmi che bici hai e ti dirò chi sei, tanto per capirci.
Giusto per scendere un secondo nei particolari, le tubazioni Dedacciai in lega leggera di alluminio di alta gamma sono il frutto di un'ultra decennale evoluzione nella definizione dei diametri. Le tubazioni delle bici Mopbike derivano dall'integrazione fra la tecnologia di trafilatura a spessori differenziati e la progettazione agli elementi finiti (FEM); ciò consente di ottenere delle strutture molto più leggere con spessori diversi tra le sezioni più sollecitate e quelle che lo sono meno.
Alcuni componenti portanti del telaio sono realizzati attraverso la tecnologia additiva della stampa 3D. A questo proposito, Mopbike ha deciso di impiegare l'***additive manufacturing*** per migliorare le prestazioni e ottenere, al contempo, tutta la flessibilità che tale tecnologia consente di avere.
Tutto comincia da un **disegno CAD 3D** di proprietà Mopbike che, successivamente, viene passato alla stampante (del valore di 1.5 milioni di euro, di proprietà di un partner italiano). Dopodiché c'è un laser che fissa la polvere metallica di alluminio realizzando il componente. È la stessa tecnologia usata, ad esempio, in campo aerospaziale.
Il telaio viene successivamente saldato e verniciato rigorosamente a mano attraverso cinque strati di vernice a liquido senza alcun processo industriale.

<div class="wp-caption alignright" id="attachment_2881" style="width: 310px">[![bici artigianali italiane, bici scatto fisso, made in Italy](../uploads/2016/10/bici-artigianali-italiane-300x200.jpg)](https://myhumus.com/wp-content/uploads/2016/10/bici-artigianali-italiane.jpg)Massimo Ottavio Pavan.

**Massimo Ottavio Pavan** è uno dei soci fondatori di Mopbike (il nome, a dirla tutta, deriva proprio dalle sue iniziali) e, dopo averci parlato per qualche minuto, capisci subito che è una persona che ama davvero le bici artigianali italiane che realizza.
Parlare di Mopbike insieme a lui è stato un piacere...

#### Ciao Massimo! Che ne dici di parlare un po' di te e del tuo brand?

"Ciao Anna, certamente! Sai, alla base di questo progetto ci sono la **passione per il mondo della bici** e la **sensibilità nei confronti dell'ambiente**.
Se ci ragioniamo un secondo, la bicicletta è un mezzo meravigliosamente logico: si parla di risparmio economico, di sostenibilità ambientale e di benessere per la nostra salute. È impossibile non innamorarsene. Mopbike marchia il telaio con la scritta *Ecologic* ed è un **brand italiano che nasce da noi per voi**".

#### Da quante persone è composto il team e quando avete dato vita a questo progetto?

"Siamo io, Francesca e il mio migliore amico Elvis, ex dilettante, a supporto.
Mopbike nasce come società nel 2014 a Pordenone ma l'idea era già stata abbozzata qualche anno prima in un piccolo paese olandese.
È così che abbiamo debuttato nel settembre 2015 a [Cosmobike](http://www.cosmobikeshow.com) e adesso, a distanza di un anno, vogliamo farci conoscere.
Il nostro marchio mira alla **qualità** ancora prima che all'estetica, punta alla **scelta tecnologica**, al **montaggio di valore** e all'**abbassamento del livello di manutenzione**. Le nostre bici sono realizzate per durare nel tempo".

#### Quali sono i passaggi che portano alla nascita di una bici Mopbike?

"Inizio subito col dirti che siamo noi a realizzare le bici che vendiamo, sia quelle muscolari che quelle elettriche (queste ultime dotate dell'innovativo sistema *Zehus* che ricarica pedalando!). **Ogni nostra bicicletta è un pezzo unico che viene studiato e realizzato su misura**.
Come prima cosa desideriamo conoscere il cliente e ascoltare le sue esigenze; vogliamo innanzitutto capire quale tipologia di bici sia meglio per lui e quale utilizzo debba farne. Successivamente **chiediamo le misure antropometriche** e iniziamo il progetto di creazione vera e propria della bici".

#### Perché chiedete le misure antropometriche?

"Per ottenere massimo rendimento e massimo comfort dalla bici".

#### Quanto tempo occorre attendere per avere la propria Mopbike?

"Indicativamente due mesi. È questo il tempo medio per realizzarne una su misura".

<div class="et_pb_slider et_pb_slider_fullwidth_off et_pb_gallery_post_type"><div class="et_pb_slides"><div class="et_pb_slide" style="background: url(https://myhumus.com/wp-content/uploads/2016/10/bici-artigianali-italiane-2.jpg);"><div class="et_pb_slide" style="background: url(https://myhumus.com/wp-content/uploads/2016/10/bici-artigianali-italiane-4.jpg);"><div class="et_pb_slide" style="background: url(https://myhumus.com/wp-content/uploads/2016/10/bici-artigianali-italiane-5.jpg);">  #### Il vostro è un prodotto made in Italy?

"Sì, abbiamo intrapreso un **percorso di certificazione attraverso il progetto made in Italy di Amazon** - dedicato alle produzioni artigiane d'eccellenza italiane - il quale, dopo numerosi mesi, ci ha permesso di entrare nella piattaforma online garantendo il reale made in Italy.
La nostra non è solo una lavorazione finale, sosteniamo e optiamo per il **made in Italy** dall'inizio alla fine della nostra produzione. Per la realizzazione delle nostre selle artigianali, ad esempio, scegliamo le pelli selezionate di Arzignano, in provincia di Vicenza.
Laddove non possiamo ricorrere al made in Italy - mi riferisco a componenti quali le corone, le forcelle anteriori e il cambio - ci rivolgiamo all'**alta gamma giapponese**. Tutti i nostri componenti sono pensati per durare nel tempo".

#### Quali sono i punti forti di Mopbike?

"La **personalizzazione**, l'**unicità del mezzo**, la **qualità che dura nel tempo**, appunto. I copertoni antiforatura ad alte prestazioni e la cinghia in carbonio anziché una normale catena (silenziosissima, non necessita di alcuna manutenzione, non si spezza e dura più di 20.000 km!) sono solo alcune delle soluzioni che offriamo per garantire la qualità delle nostre bici negli anni".

#### Avete più clienti in Italia o all'estero?

"Decisamente più all'estero, vendiamo soprattutto in Svizzera e poi in Gran Bretagna, in Olanda e in Germania. Oggi, tuttavia, inizia a muoversi qualcosa anche in Italia".

#### I vostri prodotti hanno una garanzia?

"Sì, hanno una **garanzia di due anni**. Ogni bici, inoltre, è dotata di un codice univoco e di un certificato di proprietà".

#### Quali sono le richieste più frequenti dei vostri clienti?

"In primis viene richiesta la qualità. Chi ci contatta ha le idee molto chiare sul nostro progetto e sono in tanti a fidarsi di noi dopo aver consultato il nostro sito. Se è vero che sono le aziende a fare le persone, fortunatamente noi riusciamo a trasmettere chi siamo, **in questo progetto c'è tutta la nostra passione**".

#### Obiettivi attuali e futuri?

"Il nostro attuale obiettivo è la **promozione** del brand Mopbike, questo è sicuramente uno degli aspetti fondamentali. Il prodotto è maturo e stiamo lanciando due nuovi modelli. In futuro, tuttavia, ci piacerebbe riuscire ad entrare nel **mercato giapponese**".

> Il mondo della bici t'interessa a dismisura? Ecco altri due articoli di MyHumus che potrebbero piacerti: leggi la storia di [Luigi Barilari](https://myhumus.com/luigi-barilari-ciclismo/) e la nascita della velostazione [Dynamo](https://myhumus.com/dynamo-velostazione-bologna/) di Bologna!

