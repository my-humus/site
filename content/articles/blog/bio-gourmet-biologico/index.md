---
title: 'Promuovere il biologico in Emilia-Romagna: Bio Gourmet!'
date: '2015-03-19T09:49:40+00:00'
description: "Una rete di locali punta a promuovere il biologico in Emilia-Romagna proponendo un menu certificato."
featuredImage: ../uploads/2015/03/bio-gourmet-foto-banner-150x150.jpg
category:
    - Cucina naturale
tags:
    - Agricoltura biologica
    - Bio
    - Ristorazione
---


Promuovere il biologico in Emilia-Romagna attraverso una proposta basata su ingredienti certificati: non male, come idea!
A questo proposito, in Emilia-Romagna ha preso il via un'iniziativa che vuole avvicinare le persone all'alimentazione di qualità e al rispetto per l'ambiente.

[![Marco Pasi](../uploads/2015/02/IMG_1246-225x300.jpg)](https://myhumus.com/wp-content/uploads/2015/02/IMG_1246.jpg)Marco Pasi.

Questa settimana ne ho parlato insieme al Dott. Marco Pasi, responsabile del progetto [Bio Gourmet](http://www.tipicoatavola.it/content/biogourmet).

Bio Gourmet è la rete di locali dell'Emilia-Romagna che propone **piatti realizzati con materie prime provenienti da agricoltura biologica certificata**. L'obiettivo, appunto, è promuovere il biologico in Emilia-Romagna.

Tutti i locali che aderiscono a questa iniziativa si attengono a un severo regolamento definito in un disciplinare a garanzia della clientela. E il personale in cucina non mescola i prodotti bio con quelli convenzionali, dalla fase del loro stoccaggio nei magazzini fino alla somministrazione alla clientela.

Nei locali e ristoranti facenti parte del progetto è possibile visionare l'elenco dei produttori e dei fornitori dei prodotti biologici utilizzati.

Io sono curiosa di saperne di più, e voi?

# Salve, Dott. Pasi. Mi dica, a seguito di quale consapevolezza nasce Bio Gourmet?

> Il progetto nasce nel 2013, dopo alcuni mesi di analisi e discussioni preliminari.
>
> Nell'enogastronomia, il biologico rappresenta un fenomeno economico e sociale di grande rilevanza. È importante avere una buona offerta di prodotti, ma anche di luoghi in cui conoscerli e apprezzarli.

[![Logo Bio Gourmet](../uploads/2015/02/biogourmet_logo-2-300x232.jpg)](https://myhumus.com/wp-content/uploads/2015/02/biogourmet_logo-2.jpg)

### Come funziona Bio Gourmet e in che modo un locale può aderire al progetto per promuovere il biologico in Emilia-Romagna?

> Bio Gourmet identifica i locali che propongono alla loro clientela ricette realizzate con ingredienti provenienti da agricoltura biologica certificata secondo le normative vigenti.
>
> Il progetto vuole **contribuire allo sviluppo di comportamenti virtuosi e consapevoli delle imprese**, facendo attenzione tanto ai prodotti quanto alle procedure. Intende promuovere il biologico in Emilia-Romagna.
>
Nel disciplinare che gli aderenti devono sottoscrivere e rispettare, infatti, sono previste le modalità da utilizzare per la gestione dei prodotti, sia nella fase di immagazzinamento e di lavorazione dei piatti e delle ricette che in quella di comunicazione alla clientela, compreso l'obbligo di mettere a disposizione della clientela gli elenchi dei fornitori o dei prodotti biologici.
>
> Le imprese interessate a Bio Gourmet possono contattare direttamente i responsabili [Fiepet Confesercenti](http://www.fiepet.it) della propria provincia. Riceveranno tutte le informazioni necessarie. In alternativa, possono scrivere a *redazione@catconfesercenti.it* o *redazione@ecobio.bo.it*.

### Chi controlla che tutti i requisiti e le attività vengano rispettati?

> Abbiamo un **comitato tecnico-scientifico** che presiede e vigila sui requisiti previsti dal disciplinare".

### Bio Gourmet fa riferimento solo all'Emilia-Romagna?

> "Sì, al momento è un progetto che riguarda solo l'Emilia-Romagna.

### Che cosa manca, secondo Lei, nel panorama gastronomico locale? Trova che l'offerta legata al bio sia ancora scarsa?

<div class="wp-caption alignright" id="attachment_1211" style="width: 314px">[![Il Ristorante Bistrot "Zenzero"](../uploads/2015/02/Ristorante-Bistrot-Zenzero-300x261.jpg)](https://myhumus.com/wp-content/uploads/2015/02/Ristorante-Bistrot-Zenzero.jpg)Il Ristorante Bistrot "Zenzero" a Bologna, uno dei locali che hanno aderito al progetto.

> Sono ancora poche le aziende in grado di rispettare i criteri rigidi che l'utilizzo del prodotto bio prevede. Ma il numero delle imprese che vuole cimentarcisi, e promuovere il biologico in Emilia-Romagna, è in crescita.

### Quanto interesse avete riscontrato finora?

> **L'interesse è alto** e le imprese in grado di entrare nel progetto, di fatto, sono state tutte inserite. Aabbiamo, però, molte richieste, e credo che nel 2015 potranno esserci interessanti sviluppi.

### Cosa riserva il 2015?

> Abbiamo in programma alcuni importanti appuntamenti per il marchio Bio Gourmet.
>
> Uno è all'interno di Arts&Events, la più importante borsa del turismo delle città d'arte che si svolgerà in centro a Bologna dal 29 al 31 maggio.
>
> L'altro è al [SANA](http://www.sana.it/home-page/1229.html), il salone internazionale del naturale che si svolgerà in Fiera a Bologna dal 12 al 15 settembre.
>
> E poi una serie di appuntamenti formativi nel corso dell'anno.

Foto di copertina: [Alpha](http://www.flickr.com/photos/10559879@N00/4246304177) via [Photopin](http://photopin.com).
