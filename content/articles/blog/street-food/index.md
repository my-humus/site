---
title: "Quanto piace il cibo di strada in Italia?"
date: "2017-04-27T15:21:23+00:00"
description: "Si parla di cibo di strada in Italia insieme a Maurizio Cimmino, direttore di To Business Agency."
featuredImage: ./street-food.jpg
category:
  - Cucina
tags:
  - Food truck
  - Made in Italy
  - Mangiar sano
  - Street food
---

Sembra a me o il cibo di strada in Italia sta prendendo sempre più piede?
Specie l'arrivo della bella stagione, le strade dei centri storici cittadini si trasformano sempre più spesso in punti di ristoro a cielo aperto. Gli operatori, alcuni dei quali dotati di food truck davvero belli, puntano a soddisfare il palato di un pubblico sempre più curioso ed esigente.
Lo spirito del cibo di strada in Italia, tendenzialmente informale, è spesso legato alle tipicità regionali.

Ora, la domanda è: lo street food è sinonimo di qualità? È o non è in grado di promuovere il Made in Italy?
Ne ho discusso insieme a Maurizio Cimmino, direttore di [_To Business Agency_](http://www.tobusinessagency.it/), un'agenzia di eventi che sta promuovendo il cibo di strada in Italia.

![Maurizio Cimmino](./maurizio-cimmino.jpg)

### Salve, Dott. Cimmino. Quanto viene apprezzato il cibo di strada in Italia? Si associa ancora al _junk food_?

> Sono in pochi a pensarci, ma **in Italia lo street food esiste da sempre**. Pensiamo soprattutto al nostro Sud, ai nostri mercati, alle nostre piazze.
>
> Ora come ora, occorre permettere a tante realtà di farsi conoscere da un pubblico sempre più vasto ed eterogeneo.
> C'è grande rispetto per il cibo di strada in Italia, apprezzato in tutte le sue forme, e l'alto numero di persone che partecipa ai nostri eventi lo dimostrano.

![finger food, food truck, street food, mangiar sano, made in italy](./finger-food.jpg)

### Come si conciliano qualità e quantità?

> Alla base di tutto deve esserci la **qualità del prodotto finale**. Ciò non significa solo qualità dell'intero processo produttivo e distributivo, ma anche, e soprattutto, serietà dell'operatore.
>
> Noi, ad esempio, selezioniamo gli operatori, li esaminiamo e, dopo un lungo percorso di fiducia reciproca, li coinvolgiamo nella nostra rete.
>
> Negli ultimi anni, tuttavia, sono sorti tanti eventi di cibo di strada in Italia in cui la qualità non è stata certificata. Questo è un problema che si ripercuote sull'intera categoria.

### Quali caratteristiche deve avere, oggi, il cibo di strada in Italia? E in cosa si differenzia il nostro Paese rispetto a quelli esteri?

> Oltre a **qualità** e **serietà**, credo che la **varietà di proposte** sia fondamentale. Il cibo di strada in Italia deve permettere a tutti di testare sapori diversi, altrimenti sconosciuti.
>
> Un altro aspetto importante è la **semplicità**. Lo street food è una tipologia di consumo accessibile a tutti e, come tale, deve essere semplice nel format di evento e genuino nei prodotti.

### L'Italia è un Paese che sta investendo in questo settore?

> In due anni, il numero degli amanti del cibo di strada in Italia che partecipa ai nostri eventi è aumentato in modo esponenziale. Anche gli operatori del nostro circuito sono aumentati.
>
> L'affollarsi di eventi non basati sul concetto di qualità potrebbe saturare questo fenomeno e condurre a una preoccupante inversione di tendenza.

### Per concludere, perché una persona dovrebbe investire in questo settore? Avrebbe qualche consiglio utile da dare?

> **Bisogna avere pazienza, serietà, spirito imprenditoriale e capacità di gestione**.
>
> Decidere di avviare un'attività di cibo di strada in Italia non è un gioco. Chi pensa che sia semplice, sbaglia.
>
> Consiglio di iniziare dalle specialità gastronomiche che si conoscono già, meglio se tipici della propria zona di provenienza.
>
> Non ci si improvvisa street fooder, così come non ci si improvvisa cuochi. In entrambi i casi si rischierebbe di commettere un gravissimo errore: ciò che paga realmente, e che permette di crescere, è la qualità.
