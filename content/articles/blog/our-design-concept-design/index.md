---
title: 'Our Design Concept: Your Dream, Our Design.'
date: '2015-03-12T12:06:16+00:00'
description: 'Our Design Concept è una realtà che opera all''insegna del design, del restauro e del riciclo creativo.'
featuredImage: ../uploads/2015/03/our-design-concept-banner-150x150.jpg
category:
    - Ecoprogetti
tags:
    - Design
    - restauro
    - Riciclo
    - Riciclo creativo
---


Se c'è una cosa che mi è sempre mancata, quella è la manualità. Intendo dire che ho diversi oggetti in casa che mi piacerebbe risistemare e rimettere a nuovo, dando loro un aspetto ed un'energia differenti, ma ammetto che mi lascio facilmente scoraggiare dall'ardua impresa.

Guardando i tutorial sembra sempre tutto molto semplice, ma nella realtà? YouTube pullula di creativi che hanno la capacità di realizzare oggetti incredibili utilizzando semplici bottiglie di plastica, centrini, tappi e vestiti.

Per quanto mi riguarda, al momento ho riversato tutta la mia vena creativa su una povera scatola di cioccolatini: non che abbia creato chissà quale opera d'arte, diciamo che ho semplicemente ritagliato dei frammenti di giornale che ho poi provveduto ad appiccicare alla bell'e meglio sopra alla scatola (il tutto utilizzando qualche litro di Vinavil...).

C'è da dire che questo "sporcarsi le mani" ha aumentato enormemente la mia autostima, donandomi una nuova consapevolezza: se credo in me stessa, anch'io posso ridare nuova vita alle cose! Con dubbi risultati, ok, ma sempre meglio di niente...

Anche da piccina non ero una "paladina del fai da te". Amavo molto disegnare, cantare e correre (a piedi nudi) nel parco vicino a casa, ma nemmeno a quei tempi me la cavavo bene con forbici, cartoncini e quant'altro. Ricordo solo la mia passione per le mani impastate di Vinavil (che poi, una volta seccatosi, si levava via come una sorta di pellicola con impresse le impronte digitali).

Bei tempi, quelli del Vinavil sulle dita!

<div class="wp-caption alignright" id="attachment_1278" style="width: 250px">[![Angelo e Francesca.](../uploads/2015/03/%5E86F6577C8B7AD8C0504093E192C1FB684B760AB1F446B91209%5Epimgpsh_fullsize_distr-300x300.jpg)](https://myhumus.com/wp-content/uploads/2015/03/%5E86F6577C8B7AD8C0504093E192C1FB684B760AB1F446B91209%5Epimgpsh_fullsize_distr.jpg)Angelo Perna e Francesca Andreone.

Ma torniamo a noi e vediamo di fare il punto della situazione. Questa settimana parliamo di Francesca Andreone e di Angelo Perna, le due menti amanti dell'arte, della grafica e del design che costituiscono il team di Our Design Concept ([www.ourdesignconcept.com](http://www.ourdesignconcept.com/odc/)), una realtà che opera nel mondo del restauro e del riciclo creativo, ma con stile.

Pensate che il design dei vostri arredi e oggetti di casa non rispecchi totalmente il vostro modo di essere? E allora *no panic*, personalizzatelo!

I ragazzi di Our Design Concept progettano da zero e trasformano i tuoi spazi. E gli oggetti di casa, magicamente, assumono nuove funzionalità.

***Ciao ragazzi! Com'è nata l'idea di dar vita ad Our Design Concept?***

"Ciao Anna! *Our Design Concept* è punto di arrivo e punto di partenza di un'idea nata per caso da un'amicizia mossa dalla passione per l'arte, per la creatività e per il fai da te. Sono questi gli elementi che hanno dato vita a questo progetto".

***Il vostro motto è: "Your Dream: Our Design": in cosa consiste il vostro lavoro e in quali fasi si sviluppa?***

"Questo motto parte dalla volontà di trasformare un'idea o desiderio in realtà.[![](../uploads/2015/03/%5EFA55B6217F2924CD9483199D87937761D2896329E326F6FA54%5Epimgpsh_fullsize_distr-266x300.jpg)](https://myhumus.com/wp-content/uploads/2015/03/%5EFA55B6217F2924CD9483199D87937761D2896329E326F6FA54%5Epimgpsh_fullsize_distr.jpg)

Non è lo spot di una banca, è davvero il modo di rendere concreto ciò che è solo un pensiero. Ciò avviene valutando i vecchi mobili con un occhio differente, pensandoli in una veste nuova o ricollocandoli in un ambiente diverso rispetto a quello originale.

Dalla progettazione alla realizzazione, ogni lavoro che ci viene commissionato si sviluppa in più fasi successive al sopralluogo: la prima è la fase di studio per comprendere quali siano i materiali e le tecniche migliori da utilizzare.

La seconda è la fase di elaborazione grafica per valutare la migliore tra le diverse possibiltà di realizzazione.

La terza è la fase di preparazione dei materiali e la quarta, infine, è quella di realizzazione del progetto. In ultimo, ma non certo in fatto di importanza, troviamo la messa in opera.

Questo modo di concepire ogni singolo progetto, realizzato sempre a mano, rende il nostro prodotto finale unico ed originale ogni volta".

***Qual è il lato green di Our Design Concept? In che modo può essere definito eco-friendly?***

"Il lato green riguarda sicuramente il restauro ed il riciclo di mobili fermi o abbandonati, inutilizzati o dimenticati. Usando legno già esistente e, quindi, non *ex novo*, si evitano grandi sprechi".

***Su quali oggetti lavorate e in che modo li personalizzate?[![](../uploads/2015/03/%5E82BAE7A22D52AA6E8E0E932AF64E7436CF7FA698DB2FA2622F%5Epimgpsh_fullsize_distr-300x225.jpg)](https://myhumus.com/wp-content/uploads/2015/03/%5E82BAE7A22D52AA6E8E0E932AF64E7436CF7FA698DB2FA2622F%5Epimgpsh_fullsize_distr.jpg)***

"Lavoriamo su qualsiasi tipo di oggetto che ci piace, personalizzandolo ogni volta in modi e con tecniche differenti in base alle esigenze o alle richieste".

***Visitando il vostro sito ho notato la cosiddetta "Porta magnetica": collaborate anche con l'artista francese Invader?***

"No, era un omaggio ad un artista all'avanguardia che a noi piace molto!".

***Cosa bolle in pentola per il futuro?***

"Adesso puntiamo all'attivazione dello shopping on-line sul nostro sito internet, motivo per il quale stiamo lavorando molto su mobili e complementi di arredo.
Contestualmente stiamo portando avanti la progettazione e creazione di una nostra linea di prodotti di design. Incrociamo le dita!".

> *Interessato al tema del design e del riciclo? Allora leggi anche [AleDima Studio](https://myhumus.com/riciclo/), [RhOME for denCity](https://myhumus.com/rhome-for-dencity/), [RIUp](https://myhumus.com/riutilizzo-scarto/) e [Regenesi](https://myhumus.com/regenesi-green-design/)!*

