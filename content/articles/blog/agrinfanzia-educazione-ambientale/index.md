---
title: 'L'agrinido a Ravenna che insegna la natura'
date: '2014-09-22T00:00:17+00:00'
description: 'Patrizia Fanara è la titolare di un bellissimo agrinido a Ravenna che coniuga natura e innovazione.'
featuredImage: ../uploads/2014/09/patrizia-iniziale-150x150.jpg
category:
    - Ecoprogetti
tags:
    - Educazione ambientale
    - Green
    - 'innovazione sociale'
    - Sostenibilità


_yoast_wpseo_primary_category:
    - '68'
---


<div class="wp-caption alignright" id="attachment_150" style="width: 310px">[![Patrizia Fanara](../uploads/2014/11/patrizia-iniziale-300x215.jpg)](https://myhumus.com/wp-content/uploads/2014/11/patrizia-iniziale.jpg)Patrizia Fanara.

Oggi c'è un bellissimo agrinido a Ravenna. È una novità di questi ultimi tempi, una new entry che farà sicuramente la differenza per molti bambini. L'avrebbe fatta anche per me, se solo negli anni Ottanta fosse esistito...

Da piccola odiavo stare in luoghi chiusi. Detestavo le luci artificiali e l'aria viziata.
All'asilo e a scuola ci andavo volentieri, sia chiaro, ma non vedevo l'ora di tornare a casa per giocare all'aperto.

La mia infanzia è stata sui prati e fra gli alberi, che fosse inverno o estate.

Ora che sono adulta, capisco quanto la vita a contatto con la natura abbia contribuito a rinforzare il mio corpo, così come a favorire l'apprendimento. Imparavo giocando.

Oggi sappiamo tutti quanto ciò non sia più così scontato, e quanto sia alto il numero di bimbi lasciati davanti alla TV o con uno smartphone in mano.

C'è qualcuno, a Ravenna, che ha pensato di dar vita a un progetto molto interessante. Il nome potrà già farvi intuire qualcosa: "Agrinfanzia".

Come riportato sul sito ([www.agrinfanzia.com](http://agrinfanzia.com), **Agrinfanzia offre servizi ricreativi e progetti educativi a contatto con la natura"**, in estate e in autunno, in italiano e in inglese.

A capo di questo agrinido a Ravenna troviamo **Patrizia Fanara**, una persona delicata, dai modi molto garbati e gentili, che ho avuto il piacere di conoscere pochi giorni fa.

### Ciao, Patrizia. È un piacere intervistarti! Come nasce questo agrinido a Ravenna?

> "Ciao, Anna! Agrinfanzia nasce dalla convinzione che il bisogno di **tornare alle origini** per il nostro benessere, e per quello dei nostri bambini, sia tanto sentito quanto difficile da realizzare.
>
> Chi vive in città fatica a garantire ai propri figli momenti di gioco, di sperimentazione a contatto con la terra, di osservazione della natura e dei suoi ritmi. Fatica anche offrire una relazione mediata con gli animali da affezione.[![](../uploads/2014/09/bimbi-corrono-300x199.jpg)](https://myhumus.com/wp-content/uploads/2014/09/bimbi-corrono.jpg)
>
> Il nostro agrinido a Ravenna vuole offrire ai bambini l'opportunità di **trascorrere i primi anni di vita in un ambiente sano**. Vogliamo offrire loro un contesto immerso nella natura, familiare e ricco di stimoli.
>
> Vogliamo rispondere ai bisogni di quelle famiglie che, in tema di conciliazione del tempo lavorativo e professionale, faticano a trovare servizi flessibili capaci di soddisfare i loro bisogni.
>
> Io e mio marito amiamo molto la natura e gli animali. Proprio per questo motivo è stato semplice pensare di sviluppare servizi di questo tipo. Noi, in campagna, ci abitiamo, e ne conosciamo il valore".

### Agrinfanzia è sinonimo di...?

> "*Cura*: ci piace aver cura dei bambini che frequentano i servizi del nostro agrinido a Ravenna. Così come dei genitori che, con fiducia, si affidano a noi.
>
> "*Qualità*: la passione e l'impegno che mettiamo nei servizi che proponiamo si traduce in un'offerta di qualità. Una qualità data anche da un team di alto valore. Fidelizziamo le persone anche grazie a un ambiente collaborativo, sereno, in cui si può crescere professionalmente.
>
> *Ascolto e soddisfacimento di bisogni reali*: ascoltare le esigenze delle famiglie significa proporre servizi utili e di grande valore sociale.
>
> *Aggregazione*: nel nostro agrinido a Ravenna le famiglie possono incontrarsi, dialogare, confrontarsi su temi della genitorialità, ricevere supporto e suggerimenti. Ma anche rilassarsi, semplicemente!"

### Qual è il valore aggiunto offerto da Agrinfanzia?

> "L'**innovazione** alla base di ogni nostro servizio. La forza di un **team collaborativo e motivato**, che ha chiari gli obiettivi e che crede nel valore dei progetti. La convinzione che **lavorare in rete** con altri soggetti, pubblici e privati, sia la direzione giusta per garantire un'offerta migliore.

### Parlaci di tutte le attività del vostro agrinido a Ravenna...

> "Finora abbiamo proposto **attività creative e laboratoriali** durante il weekend, **corsi di inglese per bambini**, attività di **sostegno allo studio** per ragazzi con disturbi dell'apprendimento. Ma anche attività formative sul tema dei D.S.A. per i genitori e gli insegnanti, e un centro estivo in lingua inglese.
>
> Il nostro sito, [www.agrinfanzia.com](http://agrinfanzia.com), e la nostra [pagina Facebook](https://www.facebook.com/pages/Agrinfanzia/227916147236669?fref=ts) sono sempre aggiornati.

<div class="wp-caption alignright" id="attachment_619" style="width: 310px">[![La struttura presso Bagnara di Romagna](../uploads/2014/09/casa-bagnara-300x223.jpg)](https://myhumus.com/wp-content/uploads/2014/09/casa-bagnara.jpg)La struttura presso Bagnara di Romagna.
>
> Stiamo per inaugurare il primo progetto della provincia (e credo anche dell'Emilia-Romagna) di agrinido a Ravenna bilingue di ispirazione montessoriana. Sorgerà a Bagnara di Romagna, presso l'azienda Agricola "I Cuori".
>
> Svilupperemo servizi integrativi come un centro bimbi&genitori, un centro ricreativo e tante altre attività. Anche su questo territorio, l'obiettivo è quello di soddisfare i bisogni reali.
>
> Stiamo lavorando anche a progetti rivolti agli adolescenti e ragionando sulla creazione di un centro di pet therapy".

### L'attività didattica che offri abbina teoria e pratica, giusto?

> "Sì. Nei progetti del nostro agrinido a Ravenna, **la crescita dei bambini passa attraverso una sperimentazione quotidiana**.
>
> La natura è maestra di vita e offre tanti spunti di gioco. Sporcarsi le mani è un valore, anche oggi!

### Oltre a imparare a rispettare la natura e a conoscerne gli equilibri, i bambini imparano l'inglese. In che modo?

> "Attraverso il gioco, la musica e attività laboratoriali in lingua inglese.

<div class="wp-caption alignright" id="attachment_620" style="width: 310px">[![I bambini a lezione di inglese](../uploads/2014/09/inglese-300x200.jpg)](https://myhumus.com/wp-content/uploads/2014/09/inglese.jpg)I bambini a lezione di inglese.

> Consigliamo ai genitori di far ascoltare ai propri figli canzoni per bambini in lingua, anche in maniera passiva, senza alcuna imposizione. Un modo per far sì che tante parole diventino via via più familiari.

### Cosa ti auguri per il futuro?

> "Mi auguro che l'entusiasmo, la grinta, la voglia di offrire servizi utili e innovativi per le famiglie non si spenga mai.
>
> Spero di poter presto lavorare insieme ad altre strutture e di replicare il modello educativo che abbiamo sposato. Perché no, anche in altre province del territorio!"

<div class="wp-caption alignright" id="attachment_621" style="width: 310px">[![Anche la piccola Adele impara giocando](../uploads/2014/09/adele-300x225.jpg)](https://myhumus.com/wp-content/uploads/2014/09/adele.jpg)Anche la piccola Adele impara giocando.

> **Cerchiamo privati e imprenditori agricoli romagnoli** che apprezzino il nostro progetto e che vogliano mettere a disposizione degli spazi in cui replicare l'agrinido a Ravenna.
>
> La strada è lunga e siamo solo all'inizio. La motivazione e la determinazione ci aiuterà in questa complessa, ma stimolante, impresa".
