---
title: 'Fazenda: handmade with (tanto) love'
date: '2017-02-22T09:59:08+00:00'
description: ''
featuredImage: ../uploads/2017/02/fazenda_banner-150x150.jpg
category:
    - Ecoprogetti
tags:
    - 'giardini verticali in casa'
    - 'green decor'
    - 'verde verticale interni'

_yoast_wpseo_focuskw:
    - handmade
_yoast_wpseo_title:
    - 'Fazenda: handmade with (tanto) love - MyHumus'
_yoast_wpseo_metadesc:
    - 'Chiara e Valerio sono i deliziosi fondatori di un vivaio in cui tutto è amorevolmente handmade. Insieme si occupano di arredamento di spazi interni.'
_yoast_wpseo_linkdex:
    - '77'
_yoast_wpseo_content_score:
    - '90'
_yoast_wpseo_primary_category:
    - '68'
---


Perché un bel progetto, a volte, nasce anche così: dopo 23 ore di aereo, dall'altra parte del mondo, con un lui e una lei che s'incontrano per caso in terra australiana e scoprono non solo di provenire dalla stessa città - Rimini - ma di abitare a distanza di 4 minuti di macchina l'uno dall'altro. Poi finisce che s'innamorano e che si tengono stretti, come nel migliore dei lieti fini.

<div class="wp-caption alignright" id="attachment_2970" style="width: 310px">[![green decor, verde verticale interni, giardini verticali in casa](../uploads/2017/02/fazenda_design1-300x200.jpg)](https://myhumus.com/wp-content/uploads/2017/02/fazenda_design1.jpg)Chiara e Valerio.

[Fazenda](http://www.fazendavivaio.com) nasce in questo modo, dopo un Working Holiday nella terra dei canguri e un bel colpo di fulmine fra Chiara Fantini e Valerio Sardiello.
Lei laureata in *Comunicazione, Cooperazione e Sviluppo* e lui in *Digital e Virtual Design*, insieme condividono l'amore per la natura, una vera e propria passione che culmina con la nascita di Fazenda, **un meraviglioso vivaio a Covignano - alle porte di Rimini - in cui tutto è handmade e realizzato con tanto, tantissimo love**.
Se volete un termine in grado di descrivere sinteticamente Chiara e Valerio, quello è "fantastici". Sono pazza di loro!

#### Ciao ragazzi, che bello intervistarvi. Ditemi, quando nasce Fazenda?

"Ciao Anna! Fazenda nasce ufficialmente un anno e mezzo fa e **rappresenta il nostro progetto di vita**. Il nome deriva dalla casetta bianca in stile messicano all'interno della quale abbiamo mosso i primi passi, somigliava tanto alle famose *fazendas*. All'epoca eravamo in tre: noi due e la nostra capretta...".

#### Come avete dato inizio a questa bella avventura insieme? Avete cominciato con i mercatini?

"Sì esatto, inizialmente eravamo presenti come hobbisti ai mercatini locali, poi ci siamo cimentati nelle prime fiere".

#### Che cosa producete, esattamente? In cosa vi siete specializzati?

"La nostra è una **botanica applicata al design**, ci siamo specializzati nell'**arredamento di spazi interni**.
Amiamo riscoprire piante che, a primo acchito, possono sembrare banali, eppure, nella composizione giusta, diventano uniche. Abbiamo **piante stagionali e perenni, orchidee e molto altro**. Cerchiamo sempre di proporre piante molto particolari.
Tutti i nostri articoli sono pezzi unici e **ciò che vendiamo è un prodotto finito**, già concimato e contenuto all'interno di un vaso. Occorre solo innaffiarlo e prendersene tanta cura.
Dopo alcune sperimentazioni in ampolle di vetro per pesci, abbiamo introdotto anche i **terrari**. È incredibile come in una sfera di vetro possa crearsi un ecosistema perfetto!".

<div class="et_pb_slider et_pb_slider_fullwidth_off et_pb_gallery_post_type"><div class="et_pb_slides"><div class="et_pb_slide" style="background: url(https://myhumus.com/wp-content/uploads/2017/02/fazenda_vivaio_3.jpg);"><div class="et_pb_slide" style="background: url(https://myhumus.com/wp-content/uploads/2017/02/fazenda_vivaio_1.jpg);"><div class="et_pb_slide" style="background: url(https://myhumus.com/wp-content/uploads/2017/02/fazenda_vivaio_42.jpg);"><div class="et_pb_slide" style="background: url(https://myhumus.com/wp-content/uploads/2017/02/fazenda_vivaio_5.jpg);">  #### In occasione degli eventi fieristici in cui ci siamo incontrati, ho notato diversi quadri esposti. Bello questo verde verticale...

"Sì, all'interno dei nostri quadri c'è un'alga giapponese leggera, ricchissima di ossigeno e di sali minerali che non appesantisce le radici. Noi la importiamo direttamente dal Giappone e ti assicuro che è un materiale molto costoso.
Sai, **studiamo molto il nostro prodotto**, curiamo le piante con amore e facciamo tutto il possibile per educare i nostri clienti. Vogliamo che siano consapevoli di aver acquistato un essere vivente che, in quanto tale, ha delle necessità specifiche".

<div class="wp-caption aligncenter" id="attachment_2988" style="width: 760px">[![green decor, verde verticale interni, giardini verticali in casa](../uploads/2017/02/fazenda_vivaio.jpg)](https://myhumus.com/wp-content/uploads/2017/02/fazenda_vivaio.jpg)Ecco alcune composizioni verticali di Fazenda.

#### Il vostro è un discorso che non fa una piega, bravi! Posso chiedervi dove sono i vostri fornitori?

"Certamente! I nostri fornitori sono principalmente in Emilia-Romagna. A volte andiamo alla ricerca di nuove piante in Toscana, leader di settore sul territorio nazionale e zona con i produttori e i vivaisti più interessanti".

#### Dove possiamo acquistare le vostre piante?

"Nelle fiere a cui partecipiamo e presso il nostro laboratorio-showroom a Covignano, in provincia di Rimini".

#### L'ultima domanda che vi pongo riguarda la spedizione: è un'impresa (più o meno) impossibile nel nostro Paese?

"Sì, **spedire piante in Italia è ancora molto complicato**, il rischio è quello di ricevere un prodotto danneggiato, se non quasi del tutto morto. Ad ogni modo, c'è una bella notizia: stiamo studiando soluzioni!".

> Hai ancora voglia di leggere? Scopri i progetti dell'artista [Giorgia Severi](https://myhumus.com/arte-conservazione-territorio/) e la [Fattoria dell'Autosufficienza](https://myhumus.com/fattoria-autosufficienza/) di Francesco Rosso!

