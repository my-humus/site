---
title: 'Entra in un alveare a km zero!'
date: '2015-12-03T10:46:35+00:00'
description: ''
featuredImage: ../uploads/2015/12/maja-petric-150x150.jpg
category:
    - Ecoprogetti
tags:
    - 'consumo etico'
    - Km zero
    - 'sharing economy'
    - Sostenibilità

_yoast_wpseo_focuskw:
    - Km zero
_yoast_wpseo_title:
    - 'Entra in un alveare a km zero! - MyHumus'
_yoast_wpseo_metadesc:
    - '"Alveare che dice sì!" è un interessante progetto che promuove il km zero conciliando filiera corta, internet e sharing economy.'
_yoast_wpseo_linkdex:
    - '85'

_yoast_wpseo_primary_category:
    - '68'
---


**Più s'invecchia e più si diventa insofferenti**, non è così che si dice sempre?
Non credo ancora di essere in fase d'invecchiamento, ma posso confermare una cosa: la lista di ciò che fatico a sopportare sta aumentando vertiginosamente - forse dovrei preoccuparmi - e mi scopro particolarmente insofferente all'interno dei supermercati e, nello specifico, nel reparto frutta e verdura.
Ecco, è qui che divento una bestia: che caspita ci fanno i manghi sugli scaffali di un supermercato parigino?
Qui, in questo periodo, a momenti rischio il congelamento al naso, camminiamo tutti rigidi con le sciarpe fin sopra alle orecchie...e questi mi propinano la papaya, i frutti della passione e i fichi d'india! A sto punto, tanto varrebbe organizzare una serata ukulele &amp; Caribbean Champagne sotto alla Tour Eiffel...
Mondo, perché vai al contrario? Perché vuoi rifilarmi una macedonia di frutti esotici quando mancano sì e no 3 settimane a Natale?
Ahimè, **non ci sono più gli scaffali di una volta**, né la spesa di una volta...e il consumatore di una volta? Tutto è perduto? Dobbiamo disperarci? No, forse no. O comunque non ancora.
Anche questa settimana, il buon MyHumus è pronto ad infondere positività e fiducia nel mondo e a soccorrere tutti i malati cronici di pessimismo cosmico: finché c'è MyHumus, c'è speranza.
E anche finché c'è *[Alveare che dice sì!](https://alvearechedicesi.it/it)*, c'è speranza.
Già, proprio così: *Alveare che dice sì!* è un interessante progetto di stampo francese che, di recente, è giunto anche nel Bel Paese con l'intenzione di promuovere tutto ciò che è regionale e a **km zero**.
Attraverso questa piattaforma, il consumatore ha la possibilità di **entrare in contatto diretto con gli agricoltori e con gli artigiani locali** - acquistando ciò che vuole e quando vuole - ed i produttori ricevono una remunerazione che consente loro di mantenere e di sviluppare la loro attività. Insomma, un cerchio che si chiude!

<div class="wp-caption alignright" id="attachment_2644" style="width: 310px">[![alveare che dice sì, sostenibilità, consumo etico, km zero](../uploads/2015/12/eugenio-sapora-300x199.jpg)](https://myhumus.com/wp-content/uploads/2015/12/eugenio-sapora.jpg)Eugenio Sapora.

Eugenio Sapora è la persona che ha deciso di importare questa piattaforma nel nostro Paese; parlare con lui è stato davvero piacevolissimo, le sue parole trasudano tutto l'entusiasmo di una persona che crede in quello che fa.

#### Ciao Eugenio, è un piacere conoscerti! Ok, diamo il via alla nostra chiacchierata cominciando dalle presentazioni. Chi sei e com'è iniziata questa avventura etica?

"Ciao Anna! Sono un ingegnere che ha vissuto a Parigi per una decina d'anni.
È presso uno degli arrondissement in cui ho abitato che ho conosciuto [*La* ](https://laruchequiditoui.fr/fr)*[Ruche qui di Oui](https://laruchequiditoui.fr/fr)! (*trad.: "*L'alveare che dice sì!")*, un incredibile progetto a sostegno dei prodotti locali a km zero.
Più acquistavo tramite questa piattaforma, più mi innamoravo del progetto in sé...ed è così che **ho deciso di importarlo in Italia** lasciando il lavoro che avevo e diventando uno startupper a tutti gli effetti".

#### Immagino che l'Italia non sia uno dei Paesi più semplici, da questo punto di vista...

"Già, l'Italia purtroppo è un Paese ancora molto difficile, frenato da tanti ostacoli culturali".

#### Dove e quando è nato il progetto?

"**Il progetto è nato a Parigi nel 2011** da due giovani francesi molto in gamba e, in breve tempo, si è trasformato in un vero e proprio **movimento europeo** ("*The Food Assembly"*).
La piattaforma, infatti, ha preso piede anche in Gran Bretagna, in Germania, in Belgio ed in Spagna. Solo in Francia ci sono circa 700 alveari!".

#### <span style="font-size: 16px;">Che cosa<span style="font-size: 16px;"> fate esattamente? Co<span style="font-size: 16px;">me funziona?

<div class="wp-caption alignright" id="attachment_2645" style="width: 310px">[![km zero, consumo etico, sostenibilità](../uploads/2015/12/alveare-che-dice-si-300x199.jpg)](https://myhumus.com/wp-content/uploads/2015/12/alveare-che-dice-si.jpg)Vendita diretta di prodotti locali.

"***Alveare che dice sì!* concilia la filiera corta, internet e la sharing economy**.
Quello che proponiamo è un nuovo tipo di spesa sostenibile, a km zero, che permette un **contatto diretto tra produttore e consumatore** e che si fonda sulla **socialità** e sulla conoscenza degli **alimenti tipici della propria zona**.
L'obiettivo è **sostenere il consumo di prodotti locali di alta qualità** sfruttando il supporto di una piattaforma on line per riuscire ad ottimizzare i tempi di acquisto, per creare un impatto economico positivo sul territorio e per dar vita ad una comunità di consumatori affiatata.
Si tratta di un meccanismo semplice ma, allo stesso tempo, molto innovativo: i consumatori interessati al nostro servizio non devono fare altro che registrarsi sul sito [www.alvearechedicesi.it](https://alvearechedicesi.it/it) per fare la spesa online, acquistando i prodotti che desiderano (frutta, verdura, carne, miele, formaggi, vino, ecc. Ogni alveare è ad immagine e somiglianza di chi l'ha creato, ovvero del proprio gestore) e che sono stati messi in vendita dai produttori locali facenti parte del network.
**Una volta a settimana si organizza la distribuzione nel cosiddetto *alveare di zona*** che può essere un bar, un ristorante, un'associazione del territorio o qualsiasi altra realtà disposta a mettere a disposizione i propri spazi per la vendita settimanale.
Il momento in cui si ritira la spesa diventa un'occasione di relazione, di contatto conviviale e diretto in cui i produttori possono far conoscere il proprio lavoro e la propria realtà".

#### Fantastico! E che ruolo assume il gestore dell'alveare?

"Il gestore dell'alveare pianifica la consegna dei prodotti ed organizza **eventi, aperitivi e visite guidate** all'interno delle aziende agricole dei produttori per creare un vero network di relazione e di conoscenza diretta".

#### Colui che compra paga direttamente on line, quindi prima di incontrare il produttore?

"Esatto, il cliente paga attraverso la piattaforma ma il denaro resta in stand-by fino al ritiro dei prodotti (è solo dopo la consegna effettiva che avviene il pagamento). Ciò tutela sia il produttore che il cliente".

#### Parliamo di remunerazione: quanto ricevono i produttori e quanto, invece, i gestori degli alveari?

<div class="wp-caption alignright" id="attachment_2646" style="width: 310px">[![km zero, consumo etico, sostenibilità](../uploads/2015/12/alveare-che-dice-si-2-300x199.jpg)](https://myhumus.com/wp-content/uploads/2015/12/alveare-che-dice-si-2.jpg)Produttore e consumatori.

"**I produttori ricevono una remunerazione pari all'83,3% del fatturato esentasse** ed il restante 16,7% viene utilizzato per retribuire il responsabile dell'alveare e per far fronte alle spese per assistenza tecnica e commerciale.
La remunerazione è in linea con i **principi etici** a cui ti atteniamo. È lo stesso produttore a stabilire il prezzo".

#### Quanti alveari sono sorti in Italia, finora?

"Ad oggi Torino e Milano sono le principali sedi dei primi alveari, ma presto potremo ufficializzare altre aperture sia a Roma che a Napoli.
Insomma, un nuovo modo di fare la spesa fondato sulla **ricerca della sostenibilità** e della conoscenza di cosa si sta mangiando!".

#### Cosa può fare la persona che intende fondare un alveare nel proprio territorio?

"Dopo aver trovato la propria comunità di acquirenti e 4-5 produttori locali disposti a mettere in vendita i propri prodotti, non deve fare altro che contattarci e richiedere tutte le informazioni necessarie a dare inizio a questa bellissima avventura sostenibile.
Dopo poco tempo l'alveare diventa visibile sulla piattaforma affinché tutti possano vederlo, iscriversi ed ampliare la comunità.
Prima di dar vita all'alveare, normalmente si organizza il cosiddetto ***alveritivo***, una serata conviviale in cui i produttori presentano ciò che venderanno alla comunità attraverso tanti assaggi gratuiti.
*Alveare che dice sì!* permette alla filiera corta di entrare in modo capillare all'interno della città!".

#### Che differenza c'è fra voi e i GAS (Gruppi di Acquisto Solidale)?

"Ci piace definirci un **GAS 2.0**: il GAS, come sappiamo, nasce da alcune persone che decidono di acquistare insieme alcuni prodotti. Se il numero di persone aumenta in modo importante, il tutto diventa difficile da gestire. Un limite dei Gas, quindi, è determinato dal numero di persone che li compongono.
Nel nostro caso, invece, **più siamo e meglio è**!
L'intera gestione viene condotta dalla piattaforma internet ed **ognuno è libero di comprare i prodotti che desidera** **per conto proprio**, senza accordarsi con gli altri.
È un e-commerce diretto in cui il produttore vende direttamente al venditore finale.
Ovviamente i prodotti cambiano in base alle stagioni".

#### Quale garanzia ho sui prodotti che acquisto? In altre parole: come posso essere certa che un prodotto sia veramente bio? C'è qualcuno che verifica?

<div class="wp-caption alignright" id="attachment_2647" style="width: 310px">[![km zero, consumo responsabile, sostenibilità, ambiente](../uploads/2015/12/alveare-che-dice-si-3-300x199.jpg)](https://myhumus.com/wp-content/uploads/2015/12/alveare-che-dice-si-3.jpg)Educare le persone al consumo responsabile.

"Certamente, siamo noi a verificare la qualità del prodotto e le varie certificazioni. Sul sito, inoltre, colui che compra trova la scheda informativa riguardante i produttori in cui è riportato anche il numero di telefono e l'indirizzo dell'azienda agricola, nel caso volesse incontrarlo personalmente.
La **trasparenza** è la parola chiave di questo progetto".

#### E se il cliente non è soddisfatto del prodotto? C'è modo di lasciare un feedback?

"No, oggi come oggi non hai modo di mettere un feedback sui produttori.
Se il prodotto non è come ti saresti aspettato, ci si aggiusta attraverso la regola del buonsenso: magari la volta successiva il produttore ti regala due chili di mele o un po' di uova in più.
La nostra non è una piattaforma come quella di Amazon, noi offriamo anche il **valore umano**".

#### In Italia avete ricevuto fondi?

"Ah, questo è un tasto dolente! Purtroppo i fondi sono pochissimi. Io, per il momento, non percepisco stipendio, ciò che guadagno lo utilizzo per pagare i miei collaboratori e per realizzare materiale pubblicitario.
Il gruppo italiano è costituito da me, coordinatore generale, e da altre 5 persone: Domenico Rago (responsabile area Piemonte, Val d'Aosta e Liguria), Claudia Consiglio (responsabile Lombardia), Paola Tamma (attiva su Lazio e su Centro e Sud Italia) ed infine Claudia Bonato ed Eleonora Badellino (entrambe per la comunicazione)".

> Il consumo consapevole ti appassiona? Allora leggi anche [Food ReLOVution](https://myhumus.com/rivoluzione-alimentare/), [Laura e Marco](https://myhumus.com/agricoltura-biologica/) e [Carla Leni](https://myhumus.com/cucina-vegetale-vegan/)!

