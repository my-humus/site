---
title: 'Il Bosco Verticale'
date: '2014-12-17T00:00:29+00:00'
description: ''
featuredImage: ../uploads/2014/12/boschi-verticali-stefano-boeri_3-150x150.jpg
category:
    - Ecoprogetti
tags:
    - 'architettura sostenibile'
    - Biodiversità
    - Innovazione
    - Sostenibilità

_yoast_wpseo_focuskw:
    - 'bosco verticale'
_yoast_wpseo_linkdex:
    - '79'
_yoast_wpseo_metadesc:
    - 'Il Bosco Verticale di Stefano Boeri è un progetto di architettura sostenibile e biodiversità realizzato in Porta Nuova Isola di Milano.'
_yoast_wpseo_title:
    - 'Il Bosco Verticale di Stefano Boeri'

_yoast_wpseo_primary_category:
    - ''
---


<div class="wp-caption alignright" id="attachment_720" style="width: 310px">[![Stefano Boeri](../uploads/2014/12/stefano_boeri-300x197.jpg "Bosco Verticale")](https://myhumus.com/wp-content/uploads/2014/12/stefano_boeri.jpg)Stefano Boeri.

Basta, adesso faccio outing: in occasione del mio prossimo compleanno, anziché oggetti o chincaglierie di qualsivoglia natura, fate una bella colletta e regalatemi una casa sull'albero, di quelle piccole, intime, immerse nel verde e isolate dal caos urbano che si vedono nelle pellicole statunitensi.

Per vivere in perfetto equilibrio psicofisico, infatti, non ho bisogno di molto spazio, quanto più di aprire le finestre e avere la possibilità di ammirare un panorama selvaggio. Perché, come diceva Aristotele, "*in tutte le cose della natura esiste qualcosa di meraviglioso*", ed io voglio circondarmi il più possibile di meraviglia.

La casa sull'albero non si limita ad essere una semplice battuta: vorrei davvero vivere in un'abitazione che favorisse l'incremento di biodiversità, richiamando farfalle e insetti; vorrei una casa che "cambiasse colore" a seconda delle stagioni e che mi proteggesse dallo smog urbano; vorrei che uomo e natura potessero coesistere all'insegna di un mutuo scambio.

E se pensate che tutto ciò sia pura utopia, sappiate che non è esattamente così. Questa casa non è una realtà così remota.

Esiste.

Cari amici lettori, questa volta parliamo di Stefano Boeri ([www.stefanoboeriarchitetti.net](http://www.stefanoboeriarchitetti.net/en/)), noto architetto italiano che ha progettato una struttura in grado di combinare architettura e natura insieme.

Il progetto che lo vede protagonista ha un nome accattivante, [Bosco Verticale](http://www.stefanoboeriarchitetti.net/en/portfolios/bosco-verticale/), ed è il vincitore del prestigioso premio [International Highrise Award 2014](http://www.international-highrise-award.com/en/IHA_2014/prize_winner.html).

<iframe allowfullscreen="allowfullscreen" frameborder="0" height="315" src="//www.youtube.com/embed/j__i5uA4iWc" width="560"></iframe>

Architetti, etologi e botanici hanno lavorato insieme per realizzare il primo esempio di Bosco Verticale, inaugurato lo scorso ottobre nell'area [Porta Nuova Isola di Milano](http://www.porta-nuova.com) nell'ambito del progetto di riqualificazione eseguito da [Hines Italia](http://www.hines.com/country/it/en/), che consiste in due torri di 80 e 112 metri che possono ospitare fino a 480 alberi di media e grande altezza, 300 alberi più piccoli, 11.000 fra perenni e tappezzanti e 5.000 arbusti: il tutto equivale all'incirca a 20.000 mq di bosco e di sottobosco! Non male, vero?

L'aspetto peculiare di questo progetto è sicuramente rappresentato dalla fitta vegetazione che, agendo come una sorta di schermo, crea un microclima che produce umidità, assorbe CO2 e polveri sottili provenienti dagli ambienti urbani, produce ossigeno, protegge dall'inquinamento acustico, filtra la luce solare e incrementa la biodiversità animale.

Per coloro che fossero curiosi di saperlo, le piante provengono da una pre-coltivazione che ha lo scopo di adattarle alle condizioni presenti sui balconi; il loro fabbisogno idrico cambia in base all'esposizione delle facciate e a come si distribuiscono sui vari piani della struttura.

Il Bosco Verticale è un dispositivo *anti-sprawl* che tiene sotto controllo l'espansione urbana; ognuna delle due torri equivale ad un'area periferica di ville monofamiliari e palazzine pari a circa 50.000 metri quadrati.

Come è ovvio pensare, le piante cambiano aspetto sulla base delle stagioni: ciò significa che anche il paesaggio offerto dal Bosco Verticale muterà durante il corso dell'anno.

[![04](../uploads/2014/12/04-300x200.jpg "Bosco Verticale")](https://myhumus.com/wp-content/uploads/2014/12/04.jpg)

Alcuni degli elementi legati alla sostenibilità ambientale sono le quattro pompe di calore geotermiche, i pannelli solari sulle coperture degli edifici, il microclima generato dalle piante e il contributo delle stesse alla trasformazione di CO2 in O2.

Scrive l'arch. Boeri: "*L'idea del Bosco Verticale nasce a Dubai, nell'aprile 2007, da una riflessione sulla crescita frenetica di una città nel deserto, culla del nuovo capitalismo petrolifero e finanziario. Dubai sorgeva grazie a decine di grattacieli; tutti rivestiti di vetro o di metallo; tutti riflettenti la luce solare e, dunque, generatori di calore nell'aria e sul suolo.*

*Proprio in quei mesi, l'[Harvard Design Magazine](http://www.harvarddesignmagazine.org) pubblicava una ricerca di Alejandro Zaera Polo secondo cui il 94% degli edifici alti costruiti dopo il 2000 erano rivestiti in vetro. Pelli vetrate in una città sempre più minerale.*

*Tornato in Italia, di fronte all'occasione di progettare due edifici alti nel centro di Milano, ho cominciato a immaginare due torri biologiche, rivestite di foglie. Foglie di piante, di arbusti, ma soprattutto foglie di alberi.[![10257347_967602506589099_5558016604218184373_o](../uploads/2014/12/10257347_967602506589099_5558016604218184373_o-300x225.jpg "Bosco Verticale")](https://myhumus.com/wp-content/uploads/2014/12/10257347_967602506589099_5558016604218184373_o.jpg)*

*Due torri rivestite di vita.*

*E' nata così, condivisa con i miei partner di Boeri Studio, la scommessa del "bosco verticale": due edifici alti 120 e 80 metri capaci di portare quasi 800 alberi alti dai 3 ai 9 metri nel cielo di Milano - oltre a 4000 arbusti, 15000 tra rampicanti e piante perenni.*

*Un esperimento di botanica e di architettura che punta a ridurre i consumi energetici grazie al filtro che una pelle discontinua di foglie esercita sulla luce solare e al microclima che si crea nei balconi. Una pelle che, in piccola parte, contribuirà a pulire l'aria di Milano, assorbendo, oltre all'anidride carbonica, le polveri sottili prodotte dal traffico urbano.*

*Ma l'aspetto più radicale dell'esperimento - perché tale è - del Bosco Verticale consiste nel rapporto due/uno tra alberi e abitanti. Nell'idea di una Casa per alberi - che ospita insieme alberi e umani.*

<div class="wp-caption alignright" id="attachment_724" style="width: 310px">[![Ph. Paolo Rosselli](../uploads/2014/12/Foto-Paolo-Rosselli-_6-300x200.png "Bosco Verticale")](https://myhumus.com/wp-content/uploads/2014/12/Foto-Paolo-Rosselli-_6.png)Ph. Paolo Rosselli.

*E proprio oggi che i primi abitanti cominciano ad entrare negli appartamenti già abitati dalle piante, mi rendo conto che la vera questione che il Bosco Verticale pone non è quella - pur cruciale - della sostenibilità, ma piuttosto quella della biodiversità: ospitare 21.000 piante appartenenti a più di 100 diverse specie significa, infatti, innestare l'equivalente di una foresta di 2 ettari su un fazzoletto di terreno di 1500 metri quadri, al centro di una grande città.*

*Un ecosistema vivente e variegato che, oltre alle piante, ospita già numerosi nidi e richiama popolazioni di uccelli che avevano abbandonato il cielo di Milano. Un ecosistema complesso e, dunque, non totalmente prevedibile nei suoi sviluppi, che alcuni biologi stanno monitorando come un laboratorio vivente.*

*Nell'anno in cui Milano e l'Italia ospiteranno l'[Expo](http://www.expo2015.org/it), la sfida del bosco verticale è quella di trasformare gli spazi domestici e di vita in luoghi abitati da migliaia di specie vegetali.*

*Il bosco verticale è un invito ad imparare a coabitare - anche in un ambiente urbano, anche in altezza - con gli alberi, con la loro presenza e i loro ritmi di crescita; è l'invito ad imparare a convivere con la loro straordinaria capacità di ospitare e rigenerare, anche nelle zone più inquinate e congestionate del mondo urbano, la ricchezze delle specie viventi*".

Come accennavo in precedenza, questo progetto ha vinto il premio International Highrise Award 2014 promosso dal [DAM](http://www.dam-online.de/portal/de/Start/Start/0/0/0/0/1581.aspx) (Museo di Architettura di Francoforte), dalla stessa città di Francoforte e da [DekaBank](https://www.dekabank.de/db/de/index.jsp) che, ogni due anni, premia l'edificio alto più bello e innovativo del mondo.

Il Bosco Verticale ha sbaragliato la concorrenza, vincendo fra oltre 800 competitori.

