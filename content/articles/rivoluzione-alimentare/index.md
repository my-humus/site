---
title: 'La rivoluzione alimentare è adesso!'
date: '2015-11-19T12:54:25+00:00'
description: ''
featuredImage: ../uploads/2015/11/serge-esteve-restaurant-150x150.jpg
category:
    - Ecoprogetti
tags:
    - 'cultura alimentare'
    - Ecologia
    - 'rivoluzione alimentare'
    - Sostenibilità

_yoast_wpseo_focuskw:
    - 'rivoluzione alimentare'
_yoast_wpseo_title:
    - 'La rivoluzione alimentare è adesso! - MyHumus'
_yoast_wpseo_metadesc:
    - 'Thomas Torelli sta ultimando le riprese di "Food ReLOVution", un documentario che esamina le conseguenze della cultura della carne.'
_yoast_wpseo_linkdex:
    - '71'
_yoast_wpseo_content_score:
    - '60'
_yoast_wpseo_primary_category:
    - '68'
---


Se i Beatles, nel 1969, cantavano "*All you need is love*", l'indimenticabile Jeff Buckley intonava: "*L'amore non è una marcia di vittoria, è un freddo e un grave Hallelujah*".
Se per Franco Battiato "*Tutto l'universo obbedisce all'amore*", secondo Ligabue "*L'amore conta, conosci un altro modo per fregare la morte?*".
Insomma, parliamoci chiaro: quanto bisogno di amore c'è a questo mondo?
L'articolo di questa settimana affronta proprio questo tema, ma con una sfumatura di tipo green: l'amore per sé stessi, sì, ma anche verso coloro che verranno e verso l'ecosistema in cui stiamo vivendo. Un "amore sostenibile" che si esprime quotidianamente attraverso le scelte che compiamo.

<div class="wp-caption alignright" id="attachment_2614" style="width: 310px">[![food relovution, sostenibilità, cultura alimentare](../uploads/2015/11/thomas-torelli-300x200.jpg)](https://myhumus.com/wp-content/uploads/2015/11/thomas-torelli.jpg)Thomas Torelli.

A questo proposito, c'è un regista italiano che sta mettendo a punto un documentario incentrato sulle conseguenze della cultura della carne: il suo nome è [Thomas Torelli](http://www.thomastorelli.com) ed il progetto si chiama "[Food ReLOVution: tutto ciò che mangi ha una conseguenza](http://www.foodrelovution.com/#!home/c1ite)".
Come Tiziano Terzani, Thomas ritiene che le rivoluzioni più importanti siano quelle interiori, quelle silenti e potenti che nascono da dentro.
Attraverso il suo lavoro, il regista intende lanciare al pubblico un messaggio molto importante: la scelta è la nostra arma più importante. Non bisogna affidarsi solo ai dogmi alimentari imposti dalla società, occorre conoscere bene ciò che si mangia.
È questo l'unico modo per dare inizio ad rivoluzione fatta con amore.
Che lo vogliate oppure no, la rivoluzione alimentare è adesso!

#### **Ciao Thomas, sono molto contenta che tu abbia accettato l'intervista e ne approfitto per ringraziarti nuovamente. Dimmi, come nasce questo progetto e da quali esigenze?**

"Buongiorno Anna! *Food* *ReLOVution* nasce come conseguenza logica del mio film precedente, *[Un altro mondo](http://www.unaltromondo.net)*, che ha vinto il [Clorofilla Film Festival](http://www.festambiente.it/index.php/clorofillahome.html) - ovvero il Festival di Legambiente.
*Un altro mondo* parla di quel senso di unione con la Terra e con gli uomini di cui c'è così tanto bisogno, oggi più che mai.
È una profonda riflessione sull'interconnessione esistente fra Uomo ed universo, sulla fisica quantistica e sulle credenze che popolano questo pianeta.

<iframe allowfullscreen="true" class="youtube-player" height="608" src="https://www.youtube.com/embed/UAsa8wbzJ78?version=3&rel=1&fs=1&autohide=2&showsearch=0&showinfo=1&iv_load_policy=1&wmode=transparent" style="border:0;" type="text/html" width="1080"></iframe>

Questo mio nuovo progetto, *Food* *ReLOVution*, indaga quanto la cultura della carne abbia un impatto ambientale; ciò che mangiamo può davvero rappresentare il primo grande passo etico nei suoi confronti.

<div class="wp-caption alignright" id="attachment_2602" style="width: 222px">[![cultura alimentare, sostenibilità, ecologia](../uploads/2015/11/food-relovution-locandina1-210x300.jpg)](https://myhumus.com/wp-content/uploads/2015/11/food-relovution-locandina1.jpg)La locandina.

Scegliere consapevolmente ciò che mangiamo è un atto rivoluzionario che può davvero cambiare il mondo. La cultura della carne causa problemi globali che interessano direttamente ognuno di noi, non possiamo - e non dobbiamo - far finta di nulla.
Ciò che occorre è una rivoluzione fatta con amore, da qui il nome *Food ReLOVution*.
Riflettiamo un secondo su un concetto molto semplice: per produrre un chilo di carne proveniente da allevamenti intensivi vengono consumati dai 15 ai 17.000 litri d'acqua: non trovi che sia semplicemente assurdo?
Simili squilibri derivano proprio da ciò che decidiamo di mangiare quotidianamente.
*Food ReLOVution* è un documentario che intende stimolare le persone a divenire consumatori più attenti, consapevoli e in grado di compiere delle scelte basate sul buonsenso. Così non possiamo andare avanti".

#### **Hai ricevuto fondi per la realizzazione di Food ReLOVution?**

"Riccardo Gatto, esperto di post-produzione, ha investito i primi 30-40.000 euro, dopodiché il lavoro si è bloccato per un po' di tempo. Ora, grazie ad una campagna di [crowfunding](https://www.indiegogo.com/projects/food-relovution-what-we-eat-can-make-a-difference#/), siamo riusciti a raccogliere denaro a sufficienza per concludere il lavoro. Quello che al momento sta circolando è il trailer ufficiale di presentazione".

#### **Come sarà strutturato il documentario?**

"*Food ReLOVution* è un progetto scritto e diretto da me e prodotto da [Bluma Lab](http://www.blumalab.it/home.html).
Il documentario durerà 80 minuti e sarà basato su tre capitoli incentrati su altrettanti temi: i danni all'ambiente, quelli all'umanità e quelli arrecati al mondo animale.
Avremo una storia ambientata all'interno di una fattoria di animali in Florida intervallata da alcuni minuti di cartone animato ed ogni esperto coinvolto parlerà di un tema specifico.
Senza demonizzare coloro che si cibano di carne, il film analizzerà anche le trasformazioni che sono avvenute nel processo alimentare nell'ultimo secolo, soprattutto negli ultimi 40 anni.
Ciò che voglio è riuscire a fornire un'idea visiva di tutto ciò che, finora, è solo immaginabile".

#### **Ho notato con estremo piacere che sei riuscito a coinvolgere diverse personalità importanti: il famoso medico-epidemiologo Franco Berrino, Vandana Shiva - nota ambientalista, scienziata ed attivista indiana - Peter Singer - filosofo australiano e Professore di Bioetica presso diversi prestigiosi istituti, T. Colin Campbell - esperto di ricerca nutrizionale e professore emerito presso la Cornell - e molti altri...**

"Sì, è stato bellissimo coinvolgerli! Siamo volati negli States e abbiamo girato tutto il documentario in sole due settimane.
Alcuni dei celebri intervistati sono stati coinvolti in modo fortuito. Abbiamo incontrato Peter Singer, ad esempio, negli unici cinque giorni di sua permanenza a New York.
Siamo riusciti ad intervistare Frances Moore Lappé, bravissima scrittrice nonché autrice di "*Diet for a Small Planet*", nell'unico lunedì mattina libero che abbiamo avuto a New York. Fantastico!".

#### **"Food ReLOVution" sta sucitando interesse?**

"Sì, al momento il film sta riscontrando moltissimo interesse. Mi auguro di riuscire ad ultimarlo entro la prossima estate e di distribuirlo il più possibile, sia in Italia che all'estero".

> Sei in cerca di altre news? Leggi a proposito dell'agricoltura biologica condotta da [Laura e Marco](https://myhumus.com/agricoltura-biologica/), dell'[ecowedding](https://myhumus.com/eco-wedding/) ideato da Stefania e Fabrizio e dell'incredibile avventura ciclistica affrontata da [Luigi Barilari](https://myhumus.com/luigi-barilari-ciclismo/)!
> 
> Foto di copertina: [Serge Esteve](https://www.flickr.com/photos/24314363@N02/?utm_source=Unsplash&utm_medium=website&utm_campaign=unsplash) via [Unsplash](https://unsplash.com).

