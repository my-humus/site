---
title: 'Ra-dici: più orti urbani per tutti!'
date: '2017-08-10T12:14:29+00:00'
description: 'Ra-dici è un progetto incentrato sulla pratica degli orti urbani e sui concetti di sostenibilità ambientale e di partecipazione attiva.'
featuredImage: ../uploads/2017/08/ra-dici-orti-urbani-1-150x150.jpg
category:
    - Ecoprogetti
tags:
    - 'agricoltura urbana'
    - Città sostenibile
    - Mobilità sostenibile
    - 'orti urbani'
    - 'orto in città'
    - 'orto sociale'
---
Realizzare aree coltivabili laddove non ce ne sono, trasformare la fase di coltivazione in un momento di partecipazione e di condivisione sociale e pennellare di verde la città in cui si vive recuperando quartieri in cerca di riscatto.
Gli **orti urbani** sono il bellissimo cruccio di [Ra-dici](http://www.ra-dici.it), un gruppo ravennate che promuove la partecipazione della cittadinanza nella **gestione delle aree urbane per la rigenerazione dei contesti marginali**. Tutto in un'ottica di sostenibilità ambientale.
Qualche giorno fa, in barba alla calura di questo periodo e in compagnia di quel solito 90% di umidità che contraddistingue la stagione estiva ravennate, ho incontrato Eleonora Morlotti e Riccardo Ricci Petitoni, due dei componenti di Ra-dici.
È così che, sventolando un quaderno al posto del ventaglio con estrema nonchalance, ho chiesto un po' di informazioni a Riccardo...

#### Ciao Riccardo! Diamo il via alla nostra chiacchierata partendo dalle radici di Ra-dici: gioco di parole a parte, di cosa si tratta?

"Ciao Anna! **Ra-dici è un progetto fondato sui concetti di** **sostenibilità ambientale** **e di** **partecipazione attiva**.
Nato in occasione della candidatura di Ravenna a capitale europea della cultura da un gruppo di persone abbastanza eterogeneo, Ra-dici si è concentrato fin da subito su tre filoni - Ambiente, mobilità sostenibile e partecipazione attiva della cittadinanza - e nell'autunno 2016 è stato incluso fra i progetti di [CRE.S.CO](http://cresco.ra.it), spazio di coworking ravennate dedicato a progetti di innovazione sociale e all'industria creativa e culturale.
Come diretta conseguenza di ciò, il gruppo operativo di Ra-dici si è fatto più ampio e attivo.
Gli step successivi sono stati resi possibili grazie all'aiuto delle persone che hanno creduto in questo progetto. A tal proposito, oltre al team di CRE.S.CO capitanato da Nicolò Pranzini, vogliamo ringraziare il dott. Paolo Monduzzi dell'associazione Naviga in Darsena - [Darsena Pop Up](https://www.popupdarsena.com) che, fin dal primo giorno, ci ha offerto il suo prezioso supporto.
È grazie a lui se oggi abbiamo a disposizione gli spazi in cui riporre le attrezzature e le risorse idriche necessarie ad irrigare le nostre isole rurali in Darsena".

#### La vostra attenzione è rivolta alla Darsena di Ravenna, giusto?

"Esatto. Al momento le nostre attività sono volte al **recupero della banchina** e alla **riqualificazione urbana dell'intero quartiere**".

#### Dov'è nato Ra-dici e da quante persone è composto?

[![orti urbani, agricoltura urbana, mobilità sostenibile](../uploads/2017/08/ra-dici-team-300x216.jpg)](https://myhumus.com/wp-content/uploads/2017/08/ra-dici-team.jpg)Il team di Ra-dici. Da sinistra: Andrea, Riccardo, Pietro, Eleonora, Chiara, Beatrice e Silvia.

"Ra-dici è nato nella Darsena di Ravenna ed è proprio qui che sorge, al momento, la nostra base operativa.
Gli attuali componenti sono **Riccardo Ricci Petitoni** (consulente d'impresa), **Eleonora Morlotti** (bibliotecaria ed educatrice), **Silvia Barbero** (educatrice e coordinatrice di una cooperativa sociale), **Pietro Marangoni** (proposal manager), **Andrea Gatta** (fisioterapista), **Chiara Brandi** (pubblicista) e **Beatrice Bellotti** (operatrice all'interno di una cooperativa sociale)".

#### Agricoltura urbana ed economia di transizione: sono questi i due cardini principali della vostra attività quotidiana?

"Proprio così, Anna, questi sono due argomenti che ci stanno molto a cuore: siamo convinti che, al di là del classico contesto rurale, occorra **produrre risorse anche all'interno del perimetro urbano**. Vogliamo educare grandi e piccoli all'**importanza della stagionalità** e all'**attenzione verso l'origine del prodotto**.
Non dimentichiamo che le attività legate agli orti urbani innescano meccanismi molto importanti in termini di **coesione sociale**. Il concetto, fondamentalmente, è racchiuso nella frase "*Insieme per fare meglio*".
A questo proposito, in un futuro nemmeno troppo lontano, ci piacerebbe realizzare un orto urbano in ciascun quartiere della città. Crediamo che ciò serva sì ad educare all'ambiente e alla tutela della salute, ma anche a spingere persone dello stesso quartiere alla condivisione (persone che, in molti casi, non si conoscono!)".

#### Ra-dici si rivolge a tutte le fasce d'età: questo aspetto mi piace molto...

"Sì, assolutamente. Abbiamo in mente diversi **laboratori all'interno di scuole e istituti**".

<div class="et_pb_slider et_pb_slider_fullwidth_off et_pb_gallery_post_type"><div class="et_pb_slides"><div class="et_pb_slide" style="background: url(https://myhumus.com/wp-content/uploads/2017/08/ra-dici-orti-urbani-1.jpg);"><div class="et_pb_slide" style="background: url(https://myhumus.com/wp-content/uploads/2017/08/ra-dici-orti-urbani-2.jpg);"><div class="et_pb_slide" style="background: url(https://myhumus.com/wp-content/uploads/2017/08/ra-dici-orti-urbani-3.jpg);">  #### Quali sono i vostri progetti per il prossimo futuro?

"Nel mese di settembre saremo coinvolti in molte attività. In collaborazione con il Forese Arte Festival e con Matteo Biserna, parteciperemo a [Talea](https://www.facebook.com/events/108845283102209/), la festa del forese di Castiglione di Ravenna (RA) in occasione della quale proporremo il laboratorio di stampa e grafica per grandi e piccini "*Ra-dici sotto-sopra: green-art dall'orto*".
Insieme a CRE.S.CO, inoltre, organizzeremo la festa di quartiere, poi ci saranno le attività con l'associazione [Tra le Nuvole](https://www.facebook.com/tralenuvoleravenna/) che propone il C.R.E a Marina di Ravenna: insieme daremo vita a un laboratorio volto all'installazione di un orto utilizzando cassette di legno riciclate.
Il prossimo inverno, quando l'attività di coltivazione sarà sospesa a causa del freddo, **vorremmo proporre alcuni focus su argomenti specifici**.
Insomma, le idee non mancano e l'energia nemmeno. Non resta che incrociare le dita!".

> Ehi, hai letto il penultimo articolo di MyHumus? Si parla di [Nero Fermento](https://myhumus.com/aglio-nero-di-voghiera-nero-fermento/), una giovanissima start-up che produce aglio nero!