---
title: 'Keep calm and go swapping!'
date: '2015-04-02T10:23:16+00:00'
description: ''
featuredImage: ../uploads/2015/04/armadio-verde-banner-150x150.jpg
category:
    - Ecoprogetti
tags:
    - etica
    - Riciclo
    - Riutilizzo
    - swapping

_yoast_wpseo_focuskw:
    - swapping
_yoast_wpseo_linkdex:
    - '79'
_yoast_wpseo_title:
    - 'Keep calm and go swapping! - MyHumus'
_yoast_wpseo_metadesc:
    - 'L''Armadio Verde è una nuovissima start up che promuove le attività di swapping per andare incontro alle esigenze dei genitori di tutta Italia.'

_yoast_wpseo_primary_category:
    - '68'
---


Per alcuni aspetti posso dire di essere stata una bambina un tantino impegnativa. Amavo correre e giocare all'aria aperta, ma quando mi sporcavo (cosa che accadeva puntualmente) preferivo strofinare le mani sui vestiti anziché pulirmi usando acqua e sapone. Pensavo che fosse una procedura molto più comoda (mano sporca + felpa = pulizia immediata).

*Mea culpa*: ero l'incubo della lavatrice di casa. E ricordo che mia madre impazziva per cercare di rendere presentabili i miei vestiti. A volte riusciva nell'impresa, altre volte invece no.

A questo proposito, posso dire di aver dato il mio meglio negli anni delle scuole medie, durante le ore di educazione artistica. Lì sì che mi sono data alla pazza gioia con acquerelli, colori ad olio e compagnia bella.

Ah, bei tempi, quelli delle dita sporche di colori!

Ma torniamo a quella santa donna di mia madre, mamma Lucia (per la quale bisognerebbe davvero erigere un busto, da qualche parte, con la scritta: *"Fate un'opera pia: non chiedetele più niente. Ha esaurito la pazienza")*: non dovette solo fare i conti con le mie manine tutte zozze di fango e di acquerelli, ma anche con una figliola che cresceva, in altezza, come l'edera.

<div class="wp-caption alignright" id="attachment_1341" style="width: 310px">[![Eleonora Dellera](../uploads/2015/03/LArmadio_Verde_fashion_moda_bimbo-300x220.jpg)](https://myhumus.com/wp-content/uploads/2015/03/LArmadio_Verde_fashion_moda_bimbo.jpg)Eleonora Dellera insieme alla figlia Virginia.

Ciò significava dismettere in poco tempo gli abiti per comprarne di nuovi, includendo anche un discreto dispendio economico.

Se solo mamma Lucia, ai tempi, avesse conosciuto Eleonora Dellera, la nostra prossima intervistata!

Insieme al marito David Erba, Eleonora ha dato vita ad un progetto chiamato L'Armadio Verde ([www.armadioverde.it](http://www.armadioverde.it)) che si prefigge di promuovere e di far conoscere un'attività che va sotto il nome di *swapping*.

Questo primo marketplace italiano finalizzato allo scambio di vestiti per bambini è stato capitalizzato da [iStarter](http://www.istarter.it), un acceleratore d'impresa, ed è stato pubblicato su [Fotolibro ANSA 2014](http://www.ansa.it/sito/notizie/speciali/2014/12/10/photoansa-2014-la-carica-delle-startup_8d43e4f8-7478-4496-8541-6a1432723327.html) all'interno della sezione "Start-up di successo".

E ora diamo qualche numero: ad oggi, L'Armadio Verde conta oltre 1.500 mamme swapper di età compresa fra i 25 ed i 45 anni e la collezione proposta conta 10.000 vestiti in cui sono presenti più di 3.000 brand differenti.

Fra il 2013 ed il 2014 ci sono stati 25.000 scambi ed ogni mamma, mediamente, scambia con L'Armadio Verde circa 80 vestitini ogni anno.

Fremete per saperne di più? Molto bene, non vi faccio attendere un minuto di più: scopriamo più nel dettaglio L'Armadio Verde!

***Ciao Eleonora! Benvenuta in MyHumus. Sono curiosa di sapere come sia nata l'idea di fondare L'Armadio Verde. Racconta!***

"Ciao Anna! L'Armadio Verde nasce insieme alla mia prima bimba, Virginia, per poi rafforzarsi con la nascita del mio secondogenito Umberto.

Io e mio marito David Erba, co-fondatore di questa idea, vedevamo quanti regali e vestiti acquistati (e messi pochissimo) si accumulavano di mese in mese. Da qui l'idea di capire come si potesse ovviare a questo spreco restituendo un valore agli acquisti fatti.

Facendo alcune ricerche ci siamo imbattuti in piccole realtà di swapping fra le mamme del nostro quartiere, poi abbiamo notato che, nei paesi anglosassoni, c'erano realtà molto più organizzate.[![Logo Rotondo](../uploads/2015/03/Logo-Rotondo.jpg)](https://myhumus.com/wp-content/uploads/2015/03/Logo-Rotondo.jpg)

Da qui l'idea di creare, insieme a Carlo Moro, un business che andasse incontro ad un'esigenza forte tra le mamme. Con L'Armadio Verde, infatti, risparmi fino all'85%, non sprechi e vesti bene i tuoi bambini con vestiti selezionati e di qualità".

***Quindi siete una start up?***

"Sì, siamo una start-up innovativa. Questo riconoscimento è giunto proprio all'inizio di quest'anno quando siamo stati capitalizzati da un acceleratore d'impresa che, quest'anno, ci farà crescere in Italia. Guardiamo all'estero già a partire dal 2016".

***Quali sono le attuali esigenze dei genitori?***

"Le loro esigenze sono:

- il *risparmio* (come ti dicevo poco fa, con L'Armadio Verde i genitori riescono a risparmiare fino all'85%, molto di più rispetto ad un outlet e ai mercatini dell'usato);
- il *non spreco* (scambiando i vestiti non sprechi e, allo stesso tempo, ridai un valore agli acquisti fatti, considerato anche il fatto che, nei primi anni di vita dei bambini, il cambio armadi non è solo una questione legata alle stagioni ma anche alla crescita continua dei nostri figli. Morale della favola? Acquisto tanto, indosso poco e accumulo capi che non utilizzo più);
- *vestire bene i propri bimbi* (senza spendere eccessivamente e con capi di qualità sempre attentamente selezionati);
- *on-line* (le mamme, per definizione, non hanno tempo, e, con L'Armadio Verde, scambiano da casa 24 ore su 24. Consegnamo in tutta Italia nel giro di pochissimi giorni)". <div class="wp-caption alignright" id="attachment_1348" style="width: 310px">[![L'Armadio Verde: Eleonora Dellera, David Erba e Carlo Moro](../uploads/2015/03/MAV3790-300x243.jpg)](https://myhumus.com/wp-content/uploads/2015/03/MAV3790.jpg)Il team: Eleonora Dellera, David Erba e Carlo Moro.

  

***Prendere vestiti ancora validi in cambio di quelli che non si usano più: un principio molto intelligente. In cosa consiste la vostra attività?***

"[Iscrivendoti al sito](http://www.armadioverde.it/iscriviti/) e richiedendo una busta al tuo profilo online, puoi spedirci gratuitamente i vestiti che tuo figlio non utilizza più.

Una volta ricevuti i tuoi capi, ne analizziamo la qualità e ti accreditiamo un punteggio in stelline (la nostra moneta di scambio) con il quale puoi scegliere altri vestiti dal nostro store on-line. Paghi il nostro servizio 5 € per ogni vestito che prendi, indipendentemente dalla marca, dalla taglia o dalla categoria".

***Chi verifica la qualità dei capi d'abbigliamento?***

"Abbiamo un team di risorse specializzate che seleziona i capi garantendo sempre la massima qualità, sono severissimi. Tutto ciò offre la sicurezza di scegliere capi all'altezza di ciò che si è mandato al nostro store on-line".

***Che cosa occorre per iscriversi?***

"Accedendo al nostro sito si compila la [scheda](http://www.armadioverde.it/iscriviti/) con i propri dati. Dopo aver ricevuto l'email di conferma e le proprie credenziali (email e password), si accede al login e si inizia subito a scambiare".

***Quindi la merce è consultabile e reperibile solo on line, giusto? Oppure è possibile recarsi presso qualche punto vendita?***

"Per il momento non abbiamo punti vendita, siamo solo on-line. Ogni giorno riceviamo centinaia di nuovi vestiti e la nostra [collezione](http://www.armadioverde.it/collezione/) è sempre consultabile al nostro sito".

***Supponiamo che io mi penta dell'acquisto. Posso restituire l'articolo?***

"Certo, puoi restituire i capi, ti ridaremo le stelline utilizzate ed il credito in euro per poter prendere altri vestiti, (ogni nostro vestito in collezione, oltre alla taglia, riporta anche le misure).

I capi che ci mandi e che non potremo accettare (perché non superano il controllo di qualità) saranno restituiti al cliente insieme alla prima spedizione di vestiti che sceglie dal nostro store on-line".

> *\[Vorresti leggere altri articoli su abbigliamento e riciclo? Non perderti l'intervista di MyHumus ad [AleDima](https://myhumus.com/riciclo/)!\].* Foto di copertina: [Pink Sherbet Photography](http://www.flickr.com/photos/40645538@N00/5063142049) via [Photopin](http://photopin.com).

