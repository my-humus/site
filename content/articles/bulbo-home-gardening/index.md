---
title: 'Home Gardening'
date: '2014-12-04T00:00:25+00:00'
description: ''
featuredImage: ../uploads/2014/12/bulbo-lampade-ecologiche-home-gardening-150x150.jpg
category:
    - Ecoprogetti
tags:
    - Green
    - Green solutions
    - Home gardening
    - Sostenibilità

_yoast_wpseo_focuskw:
    - Home gardening
_yoast_wpseo_title:
    - 'L''home gardening secondo Bulbo - MyHumus'
_yoast_wpseo_metadesc:
    - 'L''home gardening è possibile grazie ai fantastici ragazzi di Bulbo.'
_yoast_wpseo_linkdex:
    - '76'

_yoast_wpseo_primary_category:
    - ''
---


<div class="wp-caption alignright" id="attachment_681" style="width: 310px">[![Il team di Bulbo. Da sinistra: Zeno A.I Pasquini Jossen, Lorenzo Antonioni, Sara Pellegrini e Tommaso Marzioni (courtesy Bulbo)](../uploads/2014/12/bulbo-iniziale-300x168.jpg)](https://myhumus.com/wp-content/uploads/2014/12/bulbo-iniziale.jpg)Il team di Bulbo. Da sinistra: Zeno A.I Pasquini Jossen, Lorenzo Antonioni, Sara Pellegrini e Tommaso Marzioni (courtesy Bulbo).

Vivo da sola da ormai molti anni e ammetto che, nel corso del tempo, casa mia è diventata un allegro magazzino: il mio bilocale, infatti, è piccino, colorato, con mensole decisamente sovraccariche di libri, fogli e oggetti.

Dal momento che c'e pure un angolo dedicato alle mie amate bici, forse è meglio che io riveda il concetto:

\* casa mia = casa/magazzino/garage \*

Il fatto è che il mio mondo, di per sé, è popolato di tante cose e molti amici, nel tempo, hanno lasciato qualcosa di loro in casa mia, contribuendo inconsapevolmente al mio progressivo ma ineluttabile e indispensabile caos: quadri, foglietti riportanti scritte o disegni (alcuni piuttosto improbabili), polaroid, cd ed un numero indefinito di libri che mi sono stati prestati con il solito patto del "Poi me lo restituisci quando lo hai finito" (certo, come no, perché credi che io me lo ricordi?).

Un giorno mia madre è entrata in casa mia e, dopo aver dato un'occhiata al frigo (che, per quanto spesso sia meravigliosamente vuoto, è stato "instagrammato" diverse volte riscuotendo un discreto successo), ha sentenziato: "Se l'ordine che regna nel tuo frigo popolasse anche il resto di casa, queste mura sarebbero un luogo meraviglioso".

Santa donna, mia madre...

Se c'è qualcosa che, in questi anni, ha sempre suscitato il mio interesse, quello è l'home gardening, ovvero la possibilità di coltivare in casa.

Ebbene sì, nella mia casetta mi piacerebbe fare anche questo!

Quando si abita vicino al centro storico di una città non è sempre facile ricavare uno spazio esterno in cui poter coltivare i propri ortaggi...e allora perché non farlo dentro casa?

<div class="wp-caption alignright" id="attachment_682" style="width: 310px">[![Sara Pellegrini (courtesy Bulbo)](../uploads/2014/12/sara-pellegrini-300x168.jpg)](https://myhumus.com/wp-content/uploads/2014/12/sara-pellegrini.jpg)Sara Pellegrini (courtesy Bulbo).

La risposta al suddetto quesito è giunta in occasione della due giorni di [Ravenna Future Lessons](http://www.ravennafuturelessons.it) (una serie di conferenze incentrate sui giovani e sui temi dell'innovazione) dopo aver ascoltato l'intervento di Sara Pellegrini, architetto e graphic designer di Bologna che, insieme a tre amici, ha dato il via ad una start up meravigliosa: Bulbo ([www.bulbolight.com](http://www.bulbolight.com/it/)).

Curiosi di saperne di più? E allora non aspettiamo nemmeno un minuto, scopriamo insieme di cosa si tratta...e quale sarà uno dei miei prossimi acquisti!

***Ciao Sara! Sono proprio contenta di parlare di Bulbo su MyHumus. Dimmi, come nasce la vostra storia? Quando e come vi siete conosciuti?***

"Ciao Anna! La nostra storia comune nasce da un intreccio di storie.

Siamo quattro bolognesi, tutti coetanei (classe 1985). Ci conosciamo da una vita per aver frequentato le stesse scuole, gli stessi bar o le stesse palestre.

Tre anni fa Lorenzo racconta a Zeno (medico del Pronto Soccorso) la sua idea "avveniristica". Zeno, figlio di un geniale progettista di Bologna da cui ha ereditato l'entusiasmo per le idee nuove e le sfide impossibili, decide di dargli una chance e mette a disposizione le competenze e la rete di fornitori (tutti italiani) che erano stati collaboratori di suo padre Paolo. Poi siamo arrivati anche io, architetto, e Tommaso, economista.

<div class="wp-caption alignright" id="attachment_683" style="width: 310px">[![Un esempio di lampada Bulbo (ph. Ottavio Montanari)](../uploads/2014/12/lampada-bulbo-300x151.jpg)](https://myhumus.com/wp-content/uploads/2014/12/lampada-bulbo.jpg)Un esempio di lampada Bulbo (ph. Ottavio Montanari).

Ed è nato Bulbo.

Bulbo, in italiano, ha molti significati: ha a che fare con la natura e con la luce, è una parte del corpo, il seme di un fiore, la parte luminosa della lampadina, il frutto di un tubero. Ma non è tutto.

Molti non sanno che, a Bologna, bulbo ha un significato speciale: si usa quando non si hanno altre parole per descrivere una chioma sbarazzina.

Il nome del nostro marchio è quindi un modo, segreto, per raccontare il legame che abbiamo col nostro territorio, dall'inizio alla fine".

***Bulbo è un progetto davvero molto interessante e ne approfitto per farvi i complimenti. Una curiosità: a chi è venuta l'idea di progettare un dispositivo che consentisse la coltivazione indoor?***

"Nel 2011 Lorenzo, ancora studente al Politecnico di Milano, inizia a studiare l'interazione tra luce e piante stimolato dai temi di EXPO 2015 di cui si era appena iniziato a parlare.

Sviluppa un primo prototipo di lampada come tesi di laurea, supportato dagli agronomi del Centro Studi e Ricerche Agricoltura Urbana e Biodiversità, Dipartimento Scienze Agrarie dell'Università di Bologna - Alma Mater Studiorum.

I risultati delle sperimentazioni scientifiche su piante di lattuga e basilico dimostrano esiti decisamente positivi: grazie al particolare spettro luminoso riprodotto, i parametri di salute e di crescita sono inalterati o addirittura migliori.

Allora nasce l'idea di indagare possibili sbocchi commerciali e, grazie a questa intuizione, nel 2012, vince il concorso europeo [Spinner](http://www.spinner.it/index.php) che finanzia giovani imprenditori per sviluppare la ricerca e creare impresa in ambito di innovazione tecnologica. Insieme a noi tre, fonda il marchio Bulbo.

<div class="wp-caption alignright" id="attachment_684" style="width: 310px">[![Ph. Ottavio Montanari](../uploads/2014/12/piantine-in-lampada-300x205.jpg)](https://myhumus.com/wp-content/uploads/2014/12/piantine-in-lampada.jpg)Ph. Ottavio Montanari.

Ad aprile del 2013, al Salone del Mobile di Milano, abbiamo presentato i primi prototipi e ad ottobre dello stesso anno eravamo già sul mercato".

***Qual è la mission di Bulbo?***

"Vogliamo coltivare la relazione tra la popolazione urbana e la natura, aumentando la consapevolezza dei cittadini rispetto all'agricoltura tramite un'esperienza coinvolgente.

Immaginiamo soluzioni intelligenti e creative per coltivare in casa, a tutte le latitudini e ogni giorno dell'anno.

Uniamo design ed esperienza manifatturiera italiana, tecnologia LED avanzata e anni di ricerca scientifica condotta in laboratori universitari, insieme per un risultato unico e all'avanguardia".

***Vorrei capire meglio: quali sono le caratteristiche delle vostre lampade?***

<div class="wp-caption alignright" id="attachment_685" style="width: 310px">[![Ph. Ottavio Montanari](../uploads/2014/12/bulbo-immagine-Fb-300x200.jpg)](https://myhumus.com/wp-content/uploads/2014/12/bulbo-immagine-Fb.jpg)Ph. Ottavio Montanari.

"Bulbo concentra l'energia del sole in una lampada e la porta direttamente in casa per coltivare piccoli orti domestici.

La luce emessa dalle nostre lampade è colorata perché è un mix di frequenze luminose selezionate blu e rosse. Questo spettro luminoso è quello che le piante "leggono" e assorbono per attivare la fotosintesi e crescere.

In natura, infatti, le piante non assorbono le frequenze verdi presenti nella luce del sole. Per questo, ai nostri occhi, le foglie risultano verdi.

Tre anni di sperimentazione scientifica insieme all'Università di Bologna hanno permesso di sviluppare una luce sicura, che non danneggia le piante, ma le fa crescere in maniera naturale: le piante crescono sane, e presentano alti contenuti di clorofilla, acqua, antiossidanti, polifenoli, olii essenziali e bassi contenuti di nitrati.

<div class="wp-caption alignright" id="attachment_686" style="width: 310px">[![Fasi di sperimentazione delle lampade Bulbo (courtesy Bulbo)](../uploads/2014/12/piantine-sperim-300x145.jpg)](https://myhumus.com/wp-content/uploads/2014/12/piantine-sperim.jpg)Fasi di sperimentazione delle lampade Bulbo (courtesy Bulbo)

Grazie all'utilizzo del LED, che è una luce fredda e colorata, possiamo seguire l'intera crescita delle piante, dal seme al frutto.

Le lampade Bulbo sono strumenti professionali ma semplicissimi da usare, portano la tecnologia di solito usata nelle serre alla portata di tutti. Per usare una Bulbo non c'è niente da sapere, solo accendere la luce".

***Quali sono i vostri rivenditori? E' possibile acquistare anche on line?***

"Vendiamo tantissimo online, sul nostro sito ([www.bulbolight.com/shop](http://www.bulbolight.com/shop)) e su molti eCommerce europei. Sul mercato da poco più di 13 mesi, siamo riusciti a vendere più di 600 lampade, un grande risultato per un'azienda piccola come la nostra!

Il Paese in cui vendiamo di più è la Germania, dove le persone hanno già l'abitudine di tenere le piante in casa per via del clima.

Grazie alle fiere a cui abbiamo partecipato questo anno (Milano, Londra, Parigi) siamo riusciti a raggiungere anche molti rivenditori nel mondo del design in diversi paesi.

Ora stiamo lavorando per attraversare l'oceano e affrontare il mercato americano e canadese, dove c'è molta richiesta, ma è anche molto difficile entrare".

***Quanto interesse avete riscontrato, finora, nei confronti della vostra start up (in Italia e all'estero)?***

"Moltissimo, da parte di tutti, italiani e stranieri. Ogni volta che presentiamo il progetto, ad un evento o ad una fiera, le persone si lasciano scappare un sorriso quando capiscono che la luce porta vita.

<div class="wp-caption alignright" id="attachment_687" style="width: 310px">[![Ph. Ottavio Montanari](../uploads/2014/12/bambino-300x201.jpg)](https://myhumus.com/wp-content/uploads/2014/12/bambino.jpg)Ph. Ottavio Montanari.

E questo capita ovunque, in Italia e all'estero, dove gli anziani sono i più scettici perché legati ad modo di vedere la coltivazione esclusivamente legata alla tradizione, mentre i bambini se ne innamorano.

Tanti genitori comprano le lampade per i propri figli!"

***Visitando il vostro bellissimo sito, ho letto anche a proposito di una app e di un'iniziativa di crowdfunding. Di cosa si tratta, esattamente?***

"Sì, stiamo lavorando ad un upgrade smart e social delle nostre lampade: #smartbulbo.

Vogliamo che Bulbo diventi intelligente, che interagisca con le persone, che la coltivazione diventi ancora più semplice e la lampada più autonoma per dare a tutti la possibilità di prendersi cura delle piante in maniera divertente e consapevole.

Il nostro prossimo obiettivo è progettare una app per smartphone e tablet che metta in comunicazione persone e piante attraverso un dispositivo elettronico adatto a qualsiasi lampada Bulbo.

Grazie alla app sarà possibile regolare la luce a seconda della pianta, avere un manuale di coltivazione sempre aggiornato che guida durante le fasi di crescita della pianta, far diventare la propria avventura green un'esperienza da condividere con tutti.

Abbiamo lanciato **\#smartbulbo** su una nuova piattaforma crowdfunding aperta da [TIM #WCAP](http://www.wcap.tim.it), dove idee, progetti e imprese possono ricevere finanziamenti dalla community.

Perché una campagna crowdfunding? Le campagne di raccolta fondi sono un ottimo sistema per avviare processi di coinvolgimento e di scambio attorno a nuovi progetti.

Il crowdfunding non poteva che essere l'ambiente migliore per lanciare l'upgrade smart e social delle lampade Bulbo: l'obiettivo è di raccogliere 20.000 euro in 3 mesi (fino a metà febbraio 2015).

<div class="wp-caption alignright" id="attachment_688" style="width: 310px">[![(Courtesy Bulbo)](../uploads/2014/12/peperoncino-300x213.jpg)](https://myhumus.com/wp-content/uploads/2014/12/peperoncino.jpg)(Courtesy Bulbo).

I sostenitori riceveranno in anteprima i prototipi del nuovo dispositivo elettronico e saranno i primi a poter testare la app in primavera 2015 per aiutarci a migliorarla prima di andare sul mercato!".

***Cosa riserva il 2015?***

"Come già accennavo, la grande sfida del 2015 sarà quella di migliorare l'usabilità dei prodotti per permettere a un pubblico sempre più vasto di scegliere di coltivare in casa con le nostre lampade.

In particolare, stiamo lavorando alle certificazioni necessarie per vendere negli USA e in Giappone, cosa che richiederà un notevole sforzo.

Per farlo, stiamo cercando investitori e partner industriali pronti a cogliere insieme a noi la sfida dell'home gardening".

...Che altro dire?

Trovo che il progetto di Sara, Zeno, Lorenzo e Tommaso sia semplicemente fantastico e mi auguro che la loro idea possa riscontrare sempre più successo. Forza ragazzi, avanti così!

<iframe allowfullscreen="allowfullscreen" frameborder="0" height="315" src="//www.youtube.com/embed/SbvGdyadmKQ" width="560"></iframe>
<iframe allowfullscreen="allowfullscreen" frameborder="0" height="315" src="//www.youtube.com/embed/0_bbMzVp3z4" width="560"></iframe>

